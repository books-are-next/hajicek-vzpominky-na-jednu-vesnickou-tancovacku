<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Vzpomínky na jednu vesnickou tancovačku</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jiří Hájíček: Vzpomínky na jednu vesnickou tancovačku">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vzpomínky na jednu vesnickou tancovačku">
    <meta property="og:title" content="Vzpomínky na jednu vesnickou tancovačku">
    <meta property="og:type" content="book">
    <meta property="og:book:author" content="Jiří Hájíček">
    <meta property="twitter:title" content="Jiří Hájíček: Vzpomínky na jednu vesnickou tancovačku">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./hajicek-6.html">
    <link rel="next" href="./hajicek-8.html">
    <meta name="nb-order" content="8">
    <link rel="self" href="hajicek-7.html">
    <meta name="nb-identifier" content="hajicek-vzpominky-na-jednu-vesnickou-tancovacku-20a56f6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4058" data-nb-chars="22992">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hajicek-6.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="3" data-nb-chars="15"><span class="idea" data-nb-ref-number="1" id="idea1" data-nb-words="3" data-nb-chars="15"><strong>Někdy tě&nbsp;hledám</strong></span></p>
          <p class="chunk" data-nb-ref-number="3" data-nb-words="44" data-nb-chars="255"><span class="idea" data-nb-ref-number="2" id="idea2" data-nb-words="44" data-nb-chars="255">Ráno se&nbsp;probouzím unavený, nejde to&nbsp;smýt vodou z&nbsp;kohoutku, vidím to&nbsp;i&nbsp;v&nbsp;zrcadle. Obouvám si&nbsp;boty, za&nbsp;okny svit, tluče se&nbsp;mezi kolmými stěnami domů, přichází jakoby odnikud, nebe tu&nbsp;není, jen nějaké parametry ovzduší. A&nbsp;slunce ještě před pár týdny studilo.</span></p>
          <p class="chunk" data-nb-ref-number="4" data-nb-words="55" data-nb-chars="310"><span class="idea" data-nb-ref-number="3" id="idea3" data-nb-words="55" data-nb-chars="310">Zamykám za&nbsp;sebou byt, je&nbsp;březen, moje ulice je&nbsp;stejná, stejné domy a&nbsp;popelnice u&nbsp;chodníku, i&nbsp;já jsem stejný, nejde s&nbsp;tím hnout. Snad to&nbsp;dnešní ráno má&nbsp;něco zvláštního, nerozeznatelně nového, třeba jen jiná šmouha přes okno nebo dobré zprávy v&nbsp;ranním rádiu nebo začínající jaro. Ale to&nbsp;se&nbsp;tu&nbsp;stejně nedá poznat.</span></p>
          <p class="chunk" data-nb-ref-number="5" data-nb-words="115" data-nb-chars="631"><span class="idea" data-nb-ref-number="4" id="idea4" data-nb-words="115" data-nb-chars="631">Vycházím z&nbsp;domu, neděle je&nbsp;ve&nbsp;městě. Dostávám se&nbsp;dál od&nbsp;domovských končin a&nbsp;město je&nbsp;černobílé. Z&nbsp;aluminia a&nbsp;betonu, hořlavé. Na&nbsp;ulici mě&nbsp;míjejí lidé. Běží to, ten starý film se&nbsp;občas zasekává, jenže nesmí se&nbsp;přerušit, je&nbsp;na&nbsp;to&nbsp;nějaký zákon. Ale v&nbsp;neděli se&nbsp;stejně jenom usazuje prach, a&nbsp;sotva se&nbsp;stačí ve&nbsp;zdech města umlátit ozvěna předešlých pracovních dnů, toho rachotu a&nbsp;řevu a&nbsp;horké krve, té&nbsp;nekonečně písničky, dunícího kolovrátku. Cítím se&nbsp;uvolněný, už&nbsp;jsem se&nbsp;probudil s&nbsp;tou melodií v&nbsp;uších, provrtává mi&nbsp;napříč hlavu, i&nbsp;když ji&nbsp;právě neslyším kolem. Možná že&nbsp;to&nbsp;není tak zlé, ale taky je&nbsp;možné, že&nbsp;už&nbsp;jsem se&nbsp;s&nbsp;ní narodil.</span></p>
          <p class="chunk" data-nb-ref-number="6" data-nb-words="171" data-nb-chars="1058"><span class="idea" data-nb-ref-number="5" id="idea5" data-nb-words="171" data-nb-chars="1058">Jdu dál, naproti budově soudu ohromný oranžový výkřik za&nbsp;výkladem, půl metru vysokým fosforeskujícím písmem se&nbsp;oznamují nové ceny automobilů, stojím před jejich reflektory a&nbsp;nablýskanými plechy, vidím svůj pokroucený obraz v&nbsp;tmavozeleném metalickém zrcadle. V&nbsp;nonstop herně o&nbsp;kus dál je&nbsp;nastavený pořád večer, z&nbsp;blikajících automatů a&nbsp;tlumených zářivek, dívám se, ale nejsem uvnitř, dělí mě&nbsp;sklo, ten kluk tam sedí zase, cpe do&nbsp;bedny mince, má&nbsp;soustředěný pohled a&nbsp;na tričku podobiznu svého hrdiny, chce žít jako on, nějaký plochý širokoúhlý barevný život. Co&nbsp;je&nbsp;mi&nbsp;po&nbsp;něm. Pokračuju dál po&nbsp;chodníku, chvíli se&nbsp;dívám jen pod nohy, sloupy vyrůstají z&nbsp;asfaltu, mají betonové kmeny a&nbsp;ocelové duše, na&nbsp;špici nějaký porcelán a&nbsp;plastickou hmotu, nad hlavou v&nbsp;drátech jde cvrkot, brnění, běží to&nbsp;mým směrem, podél květinářství s&nbsp;palmami a&nbsp;kyticemi karafiátů a&nbsp;narcisů, potom je&nbsp;blok domů se&nbsp;zatlučenými okny, FOR RENT napsané vápnem na&nbsp;širokém prkně a&nbsp;potom už&nbsp;cukrárna, vezmu za&nbsp;kliku, zacinkám dveřmi. Paní nad chladicími vitrínami se&nbsp;unaveně usměje, jsem tu&nbsp;sám.</span></p>
          <p class="chunk" data-nb-ref-number="7" data-nb-words="157" data-nb-chars="877"><span class="idea" data-nb-ref-number="6" id="idea6" data-nb-words="157" data-nb-chars="877">Sedím u&nbsp;stolku a&nbsp;míchám v&nbsp;šálku čaj, dívám se&nbsp;ven na&nbsp;ulici. Ten zvláštní, nezvyklý klid ve&nbsp;mně. Připadám si&nbsp;jako robot bez proudu, ruce volně položené na&nbsp;desce, mozek bez impulzů. Dneska je&nbsp;neděle, nejsem napojený na&nbsp;podzemní kabel ani na&nbsp;družici, vnímám jen tíhu svých ramenou. Přemýšlím, proč jím, i&nbsp;když nemám hlad. Asi ze&nbsp;zvyku. Zvenku k&nbsp;nám kouká nějaký člověk jako do&nbsp;terária, má&nbsp;rozcuchané vlasy a&nbsp;dlouhý kabát, stojí jako socha, je&nbsp;příliš daleko na&nbsp;to, abych mu&nbsp;mohl něco přečíst z&nbsp;očí. Je&nbsp;tak podivný, že&nbsp;se&nbsp;s&nbsp;prodavačkou téměř současně na&nbsp;sebe podíváme. Když se&nbsp;otočíme zpátky, už&nbsp;tam není. Mráz mi&nbsp;přeběhl po&nbsp;zádech, už&nbsp;je&nbsp;to&nbsp;pryč, snažím se&nbsp;honem myslet na&nbsp;nějaké příjemné věci, ale vím, že&nbsp;tohle se&nbsp;mi&nbsp;občas vrací, přijde to&nbsp;na&nbsp;zlomek vteřiny jako zášleh, píchne to, zabolí, někde na&nbsp;chodníku, na&nbsp;zastávce tramvaje nebo ve&nbsp;stěnách kanceláře, kdekoli tady ve&nbsp;městě.</span></p>
          <p class="chunk" data-nb-ref-number="8" data-nb-words="75" data-nb-chars="427"><span class="idea" data-nb-ref-number="7" id="idea7" data-nb-words="75" data-nb-chars="427">Vycházím na&nbsp;ulici, do&nbsp;té&nbsp;známé nahořklé vůně, co&nbsp;padá na&nbsp;město, je&nbsp;tu&nbsp;všude a&nbsp;už tu&nbsp;s&nbsp;námi zůstane. Jedu tramvají, cestou na&nbsp;periferii přibývá oblohy a&nbsp;ubývá zdí, ale pak se&nbsp;to&nbsp;zase vrací v&nbsp;trochu jiné podobě. Vystupuju až&nbsp;na&nbsp;konečné a&nbsp;stojím uprostřed zástavby dvanáctipatrových panelových domů, jeden jako druhý, sklo, beton, ocel. Jenže já&nbsp;tu&nbsp;umím chodit, vím, jak se&nbsp;dostanu k&nbsp;tomu správnému vchodu, který je&nbsp;označen 220/C.</span></p>
          <p class="chunk" data-nb-ref-number="9" data-nb-words="41" data-nb-chars="235"><span class="idea" data-nb-ref-number="8" id="idea8" data-nb-words="41" data-nb-chars="235">Zvoním u&nbsp;dveří a&nbsp;pak jedu výtahem, byt už&nbsp;je&nbsp;pootevřený, nakouknu dovnitř. Péťa je&nbsp;připraven, má&nbsp;pevné šněrovací boty, džíny a&nbsp;šedou bundu s&nbsp;nápisem CHICAGO BULLS a&nbsp;s&nbsp;barevným znakem klubu. Na&nbsp;hlavě má&nbsp;čepici s&nbsp;kšiltem, taky americkou.</span></p>
          <p class="chunk" data-nb-ref-number="10" data-nb-words="4" data-nb-chars="32"><span class="idea" data-nb-ref-number="9" id="idea9" data-nb-words="4" data-nb-chars="32">„Nazdar, Tkaničko, máš všechno?“</span></p>
          <p class="chunk" data-nb-ref-number="11" data-nb-words="35" data-nb-chars="213"><span class="idea" data-nb-ref-number="10" id="idea10" data-nb-words="35" data-nb-chars="213">„Jo,“ kývne hlavou Péťa a&nbsp;podává mi&nbsp;rybářskou tašku na&nbsp;řemenu, teleskopický rybářský prut JUNIOR si&nbsp;ponese sám. V&nbsp;předsíňce se&nbsp;objevuje Péťova maminka v&nbsp;modrém županu a&nbsp;s&nbsp;rýhami pod očima, nevěřícně kroutí hlavou.</span></p>
          <p class="chunk" data-nb-ref-number="12" data-nb-words="9" data-nb-chars="48"><span class="idea" data-nb-ref-number="11" id="idea11" data-nb-words="9" data-nb-chars="48">„Vy fakt jdete na&nbsp;ryby? Je&nbsp;zima, nic nechytíte.“</span></p>
          <p class="chunk" data-nb-ref-number="13" data-nb-words="6" data-nb-chars="38"><span class="idea" data-nb-ref-number="12" id="idea12" data-nb-words="6" data-nb-chars="38">„My ani nechceme nic chytit,“ povídám.</span></p>
          <p class="chunk" data-nb-ref-number="14" data-nb-words="5" data-nb-chars="24"><span class="idea" data-nb-ref-number="13" id="idea13" data-nb-words="5" data-nb-chars="24">„A&nbsp;co tam budete dělat?“</span></p>
          <p class="chunk" data-nb-ref-number="15" data-nb-words="11" data-nb-chars="55"><span class="idea" data-nb-ref-number="14" id="idea14" data-nb-words="11" data-nb-chars="55">„Sedneme si&nbsp;na&nbsp;břeh a&nbsp;budeme se&nbsp;koukat, jak teče voda.“</span></p>
          <p class="chunk" data-nb-ref-number="16" data-nb-words="5" data-nb-chars="30"><span class="idea" data-nb-ref-number="15" id="idea15" data-nb-words="5" data-nb-chars="30">Ona kroutí hlavou. Usmívám se.</span></p>
          <p class="chunk" data-nb-ref-number="17" data-nb-words="10" data-nb-chars="53"><span class="idea" data-nb-ref-number="16" id="idea16" data-nb-words="10" data-nb-chars="53">„Péťa se&nbsp;bude učit nahazovat a&nbsp;v&nbsp;poledne se&nbsp;vrátíme.“</span></p>
          <p class="chunk" data-nb-ref-number="18" data-nb-words="19" data-nb-chars="113"><span class="idea" data-nb-ref-number="17" id="idea17" data-nb-words="19" data-nb-chars="113">„Jste stejně blázni… Péťo, nesvlíkej si&nbsp;bundu a&nbsp;neseď na&nbsp;zemi, nebo nastydneš, víš, jak dlouho jsi byl nemocnej.“</span></p>
          <p class="chunk" data-nb-ref-number="19" data-nb-words="5" data-nb-chars="25"><span class="idea" data-nb-ref-number="18" id="idea18" data-nb-words="5" data-nb-chars="25">„Dám na&nbsp;něj pozor, Jano.“</span></p>
          <p class="chunk" data-nb-ref-number="20" data-nb-words="11" data-nb-chars="59"><span class="idea" data-nb-ref-number="19" id="idea19" data-nb-words="11" data-nb-chars="59">Obracím se&nbsp;na&nbsp;Péťu. „Jdeme na&nbsp;Malej kanál, nebo na&nbsp;Velkej?“</span></p>
          <p class="chunk" data-nb-ref-number="21" data-nb-words="4" data-nb-chars="21"><span class="idea" data-nb-ref-number="20" id="idea20" data-nb-words="4" data-nb-chars="21">„Jasně že&nbsp;na&nbsp;Velkej.“</span></p>
          <p class="chunk" data-nb-ref-number="22" data-nb-words="170" data-nb-chars="996"><span class="idea" data-nb-ref-number="21" id="idea21" data-nb-words="170" data-nb-chars="996">Z&nbsp;chodníku před domem ještě zamáváme nahoru do&nbsp;okna a&nbsp;už chvátáme na&nbsp;tramvaj, co&nbsp;jede zpátky přes celé město až&nbsp;do&nbsp;okrajové čtvrti s&nbsp;rodinnými domky a&nbsp;nemocnicí. Jsme dva lovci a&nbsp;město má&nbsp;své kyseliny a&nbsp;zvuky, nechce nás pustit, dlouho nás doprovází, a&nbsp;teprve až&nbsp;u&nbsp;konečné stanice vidíme do&nbsp;volné krajiny. Potom pustá pláň, jdeme po&nbsp;bývalém vojenském cvičišti zarostlém trávou a&nbsp;keři, přecházíme po&nbsp;širokém prkně přes nějaké polozasypané zákopy a&nbsp;vidíme řeku, jdeme po&nbsp;proudu k&nbsp;brodu, vjezd do&nbsp;vody je&nbsp;vydlážděn betonovými deskami, břeh je&nbsp;zpevněný i&nbsp;dál, míjíme plechovou boudu, má&nbsp;zurážené zámky na&nbsp;vratech a&nbsp;je prázdná. Procházíme kolem místa, kde se&nbsp;před rokem topil bagr, Péťa si&nbsp;na&nbsp;to&nbsp;pamatuje a&nbsp;ukazuje mi&nbsp;ten úsek. Po&nbsp;deseti minutách jsme u&nbsp;cíle. Břeh se&nbsp;tu&nbsp;svažuje pozvolna, vytahuju z&nbsp;Péťovy tašky kus impregnovaného zeleného plátna, sedám si&nbsp;na&nbsp;něj, Péťa má&nbsp;rozkládací sedátko. Na&nbsp;tomhle kilometru je&nbsp;Velký kanál snad nejširší. Péťa už&nbsp;rozložil svůj rybářský prut, má&nbsp;černý lesklý lak.</span></p>
          <p class="chunk" data-nb-ref-number="23" data-nb-words="22" data-nb-chars="127"><span class="idea" data-nb-ref-number="22" id="idea22" data-nb-words="22" data-nb-chars="127">„Mám pro tebe doma nový číslo <em>Rybáře.</em> Je&nbsp;tam pokračování toho seriálu o&nbsp;rybářskejch oblastech ve&nbsp;Švédsku a&nbsp;burza a&nbsp;to všechno…“</span></p>
          <p class="chunk" data-nb-ref-number="24" data-nb-words="9" data-nb-chars="49"><span class="idea" data-nb-ref-number="23" id="idea23" data-nb-words="9" data-nb-chars="49">„Táta mi&nbsp;koupil ten velkej atlas ryb, viděls ho?“</span></p>
          <p class="chunk" data-nb-ref-number="25" data-nb-words="40" data-nb-chars="212"><span class="idea" data-nb-ref-number="24" id="idea24" data-nb-words="40" data-nb-chars="212">„Ne, musíš mi&nbsp;ho&nbsp;ukázat… zvedej víc ruce v&nbsp;loktech, jinak nehodíš ani pět metrů od&nbsp;břehu. Stoč vlasec a&nbsp;hoď to&nbsp;znovu, zkus si&nbsp;to&nbsp;třeba pětkrát nebo desetkrát, dokud se&nbsp;ti&nbsp;to&nbsp;nepovede. Trochu fouká, máš to&nbsp;těžší…“</span></p>
          <p class="chunk" data-nb-ref-number="26" data-nb-words="136" data-nb-chars="727"><span class="idea" data-nb-ref-number="25" id="idea25" data-nb-words="136" data-nb-chars="727">Vítr češe trávu a&nbsp;čeří hladinu, někde za&nbsp;ohybem řeky zůstal průmysl a&nbsp;hromady konfekce a&nbsp;prefabrikáty a&nbsp;nějaký nový řád, který trhá město na&nbsp;kusy, na&nbsp;majetkové podíly. My&nbsp;jsme tu&nbsp;sami, zbývá nám z&nbsp;toho všeho jen rozežrané děravé nebe nad hlavou, Péťa sleduje tmavý proud a&nbsp;chroupe jablko, jedno vzal pro mě, připadá mi&nbsp;skoro bez chuti. Povídáme si&nbsp;a&nbsp;řeka teče pryč a&nbsp;zároveň k&nbsp;nám, jak to&nbsp;bývá. Péťa trochu pokašlává, má&nbsp;bledou pleť, tři týdny v&nbsp;zimě strávil v&nbsp;ozdravovacím středisku na&nbsp;horách, někde v&nbsp;přírodě, kde sníh je&nbsp;bílý a&nbsp;lesy dýchají a&nbsp;voní. Ale už&nbsp;je&nbsp;to&nbsp;pryč a&nbsp;město je&nbsp;tu&nbsp;zpátky, Péťa je&nbsp;chcípáček, na&nbsp;klinice mají snímky jeho průdušek, údaje o&nbsp;jeho červených krvinkách, a&nbsp;měl by&nbsp;taky víc jíst, aby rostl a&nbsp;tak dál.</span></p>
          <p class="chunk" data-nb-ref-number="27" data-nb-words="20" data-nb-chars="117"><span class="idea" data-nb-ref-number="26" id="idea26" data-nb-words="20" data-nb-chars="117">Špinavý proud unáší splávek, Péťa stahuje navijákem vlasec a&nbsp;znovu nahazuje, už&nbsp;mu&nbsp;to&nbsp;jde. Zase sedíme, potom se&nbsp;ptá.</span></p>
          <p class="chunk" data-nb-ref-number="28" data-nb-words="4" data-nb-chars="19"><span class="idea" data-nb-ref-number="27" id="idea27" data-nb-words="4" data-nb-chars="19">„Co teď dělá táta?“</span></p>
          <p class="chunk" data-nb-ref-number="29" data-nb-words="16" data-nb-chars="83"><span class="idea" data-nb-ref-number="28" id="idea28" data-nb-words="16" data-nb-chars="83">„Sedí v&nbsp;práci, sleduje monitory a&nbsp;pult a&nbsp;všechny ty&nbsp;věci, znáš to&nbsp;přeci, byls tam.“</span></p>
          <p class="chunk" data-nb-ref-number="30" data-nb-words="10" data-nb-chars="52"><span class="idea" data-nb-ref-number="29" id="idea29" data-nb-words="10" data-nb-chars="52">„Povídej mi&nbsp;o&nbsp;tom, jak jste s&nbsp;mojím tátou kamarádi.“</span></p>
          <p class="chunk" data-nb-ref-number="31" data-nb-words="9" data-nb-chars="53"><span class="idea" data-nb-ref-number="30" id="idea30" data-nb-words="9" data-nb-chars="53">„Víš, o&nbsp;tom nejde ňák povídat, prostě jsme kamarádi.“</span></p>
          <p class="chunk" data-nb-ref-number="32" data-nb-words="5" data-nb-chars="27"><span class="idea" data-nb-ref-number="31" id="idea31" data-nb-words="5" data-nb-chars="27">„Proč o&nbsp;tom nejde povídat?“</span></p>
          <p class="chunk" data-nb-ref-number="33" data-nb-words="29" data-nb-chars="180"><span class="idea" data-nb-ref-number="32" id="idea32" data-nb-words="29" data-nb-chars="180">„Protože správní kamarádi si&nbsp;spolu nepovídají, že&nbsp;jsou kamarádi. Podnikají spolu různý věci nebo mají ňáký společný tajemství a&nbsp;pomáhají si, když to&nbsp;někdo z&nbsp;nich potřebuje, a&nbsp;tak.“</span></p>
          <p class="chunk" data-nb-ref-number="34" data-nb-words="8" data-nb-chars="42"><span class="idea" data-nb-ref-number="33" id="idea33" data-nb-words="8" data-nb-chars="42">„A&nbsp;jak to&nbsp;teda poznají, že&nbsp;jsou kamarádi?“</span></p>
          <p class="chunk" data-nb-ref-number="35" data-nb-words="23" data-nb-chars="115"><span class="idea" data-nb-ref-number="34" id="idea34" data-nb-words="23" data-nb-chars="115">„To je&nbsp;mezi nima prostě jasný a&nbsp;každej to&nbsp;taky o&nbsp;nich ví, že&nbsp;jsou kamarádi. Třeba jako my&nbsp;dva spolu jsme kamarádi.“</span></p>
          <p class="chunk" data-nb-ref-number="36" data-nb-words="9" data-nb-chars="41"><span class="idea" data-nb-ref-number="35" id="idea35" data-nb-words="9" data-nb-chars="41">„Ale mně je&nbsp;teprv deset a&nbsp;ty jsi starší…“</span></p>
          <p class="chunk" data-nb-ref-number="37" data-nb-words="3" data-nb-chars="14"><span class="idea" data-nb-ref-number="36" id="idea36" data-nb-words="3" data-nb-chars="14">„To je&nbsp;jedno.“</span></p>
          <p class="chunk" data-nb-ref-number="38" data-nb-words="6" data-nb-chars="27"><span class="idea" data-nb-ref-number="37" id="idea37" data-nb-words="6" data-nb-chars="27">„A&nbsp;o&nbsp;kolik let jsi starší?“</span></p>
          <p class="chunk" data-nb-ref-number="39" data-nb-words="4" data-nb-chars="21"><span class="idea" data-nb-ref-number="38" id="idea38" data-nb-words="4" data-nb-chars="21">„Tak si&nbsp;to&nbsp;spočítej.“</span></p>
          <p class="chunk" data-nb-ref-number="40" data-nb-words="3" data-nb-chars="14"><span class="idea" data-nb-ref-number="39" id="idea39" data-nb-words="3" data-nb-chars="14">„… o&nbsp;osmnáct?“</span></p>
          <p class="chunk" data-nb-ref-number="41" data-nb-words="1" data-nb-chars="5"><span class="idea" data-nb-ref-number="40" id="idea40" data-nb-words="1" data-nb-chars="5">„Hm.“</span></p>
          <p class="chunk" data-nb-ref-number="42" data-nb-words="3" data-nb-chars="15"><span class="idea" data-nb-ref-number="41" id="idea41" data-nb-words="3" data-nb-chars="15">„To je&nbsp;dlouho?“</span></p>
          <p class="chunk" data-nb-ref-number="43" data-nb-words="3" data-nb-chars="15"><span class="idea" data-nb-ref-number="42" id="idea42" data-nb-words="3" data-nb-chars="15">„Co je&nbsp;dlouho?“</span></p>
          <p class="chunk" data-nb-ref-number="44" data-nb-words="4" data-nb-chars="24"><span class="idea" data-nb-ref-number="43" id="idea43" data-nb-words="4" data-nb-chars="24">„Osmnáct let je&nbsp;dlouho?“</span></p>
          <p class="chunk" data-nb-ref-number="45" data-nb-words="3" data-nb-chars="16"><span class="idea" data-nb-ref-number="44" id="idea44" data-nb-words="3" data-nb-chars="16">„Jo, docela jo.“</span></p>
          <p class="chunk" data-nb-ref-number="46" data-nb-words="3" data-nb-chars="15"><span class="idea" data-nb-ref-number="45" id="idea45" data-nb-words="3" data-nb-chars="15">„A&nbsp;jak dlouho?“</span></p>
          <p class="chunk" data-nb-ref-number="47" data-nb-words="2" data-nb-chars="11"><span class="idea" data-nb-ref-number="46" id="idea46" data-nb-words="2" data-nb-chars="11">„Jak, jak…“</span></p>
          <p class="chunk" data-nb-ref-number="48" data-nb-words="22" data-nb-chars="153"><span class="idea" data-nb-ref-number="47" id="idea47" data-nb-words="22" data-nb-chars="153">Přemýšlím, jak vlastně dlouho je&nbsp;osmnáct let. Těžko říct, jako životnost smaltované vany nebo záruční lhůta střešní krytiny nebo Dubčekovo domácí vězení.</span></p>
          <p class="chunk" data-nb-ref-number="49" data-nb-words="27" data-nb-chars="141"><span class="idea" data-nb-ref-number="48" id="idea48" data-nb-words="27" data-nb-chars="141">„… až&nbsp;ti&nbsp;bude osmnáct, Tkaničko, tak sám budeš vědět, jak dlouhá je&nbsp;to&nbsp;doba, a&nbsp;až ti&nbsp;bude jako tvýmu tátovi, tak to&nbsp;budeš vědět dvojnásobně…“</span></p>
          <p class="chunk" data-nb-ref-number="50" data-nb-words="76" data-nb-chars="450"><span class="idea" data-nb-ref-number="49" id="idea49" data-nb-words="76" data-nb-chars="450">Díváme se&nbsp;na&nbsp;hladinu a&nbsp;polykáme vzduch ztěžklý nedalekým městem, aerosolové částice, mišunk harampádí, náhod a&nbsp;zběsilostí. Péťův táta v&nbsp;tuhle chvíli prodává svůj čas, po&nbsp;kouskách dává svůj mozek jinému, většímu mozku, krmí ho. A&nbsp;jestli stihne vydělat ty&nbsp;potřebné tisíce dřív, než ho&nbsp;to&nbsp;sežere, než ho&nbsp;to&nbsp;dostane celého, tak Péťu odveze odtud, jak slíbil, na&nbsp;venkov, někam k&nbsp;řece, na&nbsp;které není ta&nbsp;něžná bělounká jedovatá pěna a&nbsp;kde žijou nějaké ryby.</span></p>
          <p class="chunk" data-nb-ref-number="51" data-nb-words="133" data-nb-chars="730"><span class="idea" data-nb-ref-number="50" id="idea50" data-nb-words="133" data-nb-chars="730">Břehy kolem jsou už&nbsp;trochu zelené, opožděné jaro a&nbsp;mé každoroční záněty spojivek, trochu se&nbsp;mi&nbsp;míhají barvy a&nbsp;kruhy a&nbsp;světelná zrna, když přivírám oči. Čas není, jen nějaké tekuté krystaly na&nbsp;mé&nbsp;levé ruce, hodina a&nbsp;druhá, stovky nebo tisíce kubíků špinavé vody se&nbsp;provalí korytem. Chce se&nbsp;mi&nbsp;spát, cítím slast nehybnosti, pevnou plochu pod sebou a&nbsp;sám sobě se&nbsp;ztrácím. Něco mi&nbsp;běží hlavou dozadu a&nbsp;něco se&nbsp;zase vrací, odněkud se&nbsp;vynořují vůně a&nbsp;obrazy, chvějící se&nbsp;hladina, je&nbsp;to&nbsp;známé a&nbsp;příjemné, ale už&nbsp;to&nbsp;bylo… vnímám, že&nbsp;se&nbsp;něco děje, něco se&nbsp;hýbe, slyším to, zaskřípou podrážky bot na&nbsp;písku, otevírám oči a&nbsp;Péťa na&nbsp;mě&nbsp;mává jednou volnou rukou, snad má&nbsp;strach zakřičet, zvedá prut a&nbsp;napíná vlasec, zdá se, že&nbsp;něco je&nbsp;na&nbsp;konci.</span></p>
          <p class="chunk" data-nb-ref-number="52" data-nb-words="4" data-nb-chars="25"><span class="idea" data-nb-ref-number="51" id="idea51" data-nb-words="4" data-nb-chars="25">„Něco tam máš, Tkaničko!“</span></p>
          <p class="chunk" data-nb-ref-number="53" data-nb-words="3" data-nb-chars="15"><span class="idea" data-nb-ref-number="52" id="idea52" data-nb-words="3" data-nb-chars="15">„Co mám dělat?“</span></p>
          <p class="chunk" data-nb-ref-number="54" data-nb-words="10" data-nb-chars="54"><span class="idea" data-nb-ref-number="53" id="idea53" data-nb-words="10" data-nb-chars="54">„Buď v&nbsp;klidu, trochu to&nbsp;přitáhni, počkej a&nbsp;pak sekni.“</span></p>
          <p class="chunk" data-nb-ref-number="55" data-nb-words="325" data-nb-chars="1917"><span class="idea" data-nb-ref-number="54" id="idea54" data-nb-words="325" data-nb-chars="1917">Visíme na&nbsp;vlasci oba, je&nbsp;tu&nbsp;ta&nbsp;chvíle a&nbsp;je třeba se&nbsp;soustředit. Péťa zasekává opatrně, rychle a&nbsp;s&nbsp;potlačovanou nedočkavostí otáčí kličkou navijáku, mírně ho&nbsp;okřikuju, aby tak nechvátal, aby navíjel vlasec v&nbsp;klidu a&nbsp;plynule, ale nepřibližuju se&nbsp;k&nbsp;němu, stojím opodál s&nbsp;rukama svěšenýma podél těla, připravenýma pomoci. Je&nbsp;to&nbsp;jeho ryba. První ryba. Po&nbsp;chvilince je&nbsp;zřejmé, že&nbsp;to&nbsp;bude něco docela malého, okoun nebo malý lín. Jak klučina pomalu navíjí dlouhý neviditelný vlasec, ryba na&nbsp;jeho konci už&nbsp;se&nbsp;nemrská, neklade žádný odpor, najednou nebojuje, klouže pod hladinou jako kus hadru, je&nbsp;to&nbsp;divné. Dál povzbuzuju malého lovce už&nbsp;jen ze&nbsp;setrvačnosti a&nbsp;tiše. Popocházím až&nbsp;těsně k&nbsp;vodě, tam, kde kameny a&nbsp;betonem vyztužený břeh se&nbsp;ztrácejí v&nbsp;mělké hnědavé hladině. Péťovy paže jsou napjaté, je&nbsp;trochu předkloněný a&nbsp;nohy má&nbsp;pokrčené v&nbsp;kolenou, v&nbsp;obličeji ten svůj zápas, není to&nbsp;ani odraz tohoto skutečného zápasu, který teď svádí s&nbsp;rybou, protože tohle vlastně žádný boj není, maličké břemeno někde pod vodou na&nbsp;háčku je&nbsp;už&nbsp;bez známek pohybu. Péťovou tváří škube jiný zápas, zápas, který tak dlouho očekával, o&nbsp;kterém snil a&nbsp;který v&nbsp;představách tolikrát vybojoval, ale skutečnost je&nbsp;najednou úplně jiná. Už&nbsp;je&nbsp;venku splávek, úlovek je&nbsp;u&nbsp;břehu, ještě pár centimetrů, malý skládací podběrák nechávám ležet stranou, nebude ho&nbsp;zapotřebí. Ryba je&nbsp;venku z&nbsp;vody, leží na&nbsp;plochých kamenech, nehybná, snad dvacet centimetrů dlouhá od&nbsp;tlamy k&nbsp;ocasu. Okamžik zastavení a&nbsp;teď přistupuju k&nbsp;malému rybáři, beru si&nbsp;od&nbsp;něho prut, aby měl volné ruce a&nbsp;mohl sundat rybu z&nbsp;háčku. Sklání se&nbsp;nad ní, levá bota mu&nbsp;neustále klouže po&nbsp;mokrých kamenech do&nbsp;vody, přidržuju ho&nbsp;za&nbsp;loket, aby se&nbsp;zbytečně nenamočil. Když je&nbsp;háček uvolněný, vystupujeme výš na&nbsp;břeh, dovíjím zbytek vlasce, háček zachytávám do&nbsp;kroužku na&nbsp;prutu a&nbsp;pokládám ho&nbsp;na&nbsp;zem. Obracím se&nbsp;k&nbsp;Péťovi, dívá se&nbsp;na&nbsp;mě&nbsp;a&nbsp;neříká nic, drží rybu bezradně v&nbsp;dlaních. Malý cejn, nehýbe se.</span></p>
          <p class="chunk" data-nb-ref-number="56" data-nb-words="4" data-nb-chars="24"><span class="idea" data-nb-ref-number="55" id="idea55" data-nb-words="4" data-nb-chars="24">„Podej mi&nbsp;ji, Tkaničko.“</span></p>
          <p class="chunk" data-nb-ref-number="57" data-nb-words="67" data-nb-chars="378"><span class="idea" data-nb-ref-number="56" id="idea56" data-nb-words="67" data-nb-chars="378">Beru si&nbsp;ji&nbsp;od&nbsp;něho, sedáme výš na&nbsp;břeh a&nbsp;prohlížíme si&nbsp;ulovenou rybu, je&nbsp;už&nbsp;mrtvá, šupinaté tělo má&nbsp;trochu nezvyklou barvu, kolem hlavy je&nbsp;potažené páchnoucím mazlavým slizem, snažím se&nbsp;ho&nbsp;otřít o&nbsp;trávu vedle sebe, moc to&nbsp;nejde, obracím tu&nbsp;rybku v&nbsp;ruce, na&nbsp;druhé straně hlavy má&nbsp;nějaké zvláštní oko, vlastně to&nbsp;ani žádné oko není, jenom jakási bulka nebo vřed, hnědavý novotvar.</span></p>
          <p class="chunk" data-nb-ref-number="58" data-nb-words="6" data-nb-chars="22"><span class="idea" data-nb-ref-number="57" id="idea57" data-nb-words="6" data-nb-chars="22">„Co to&nbsp;má&nbsp;s&nbsp;tím okem?“</span></p>
          <p class="chunk" data-nb-ref-number="59" data-nb-words="1" data-nb-chars="8"><span class="idea" data-nb-ref-number="58" id="idea58" data-nb-words="1" data-nb-chars="8">„Nevím.“</span></p>
          <p class="chunk" data-nb-ref-number="60" data-nb-words="3" data-nb-chars="19"><span class="idea" data-nb-ref-number="59" id="idea59" data-nb-words="3" data-nb-chars="19">„Ukaž, podívám se.“</span></p>
          <p class="chunk" data-nb-ref-number="61" data-nb-words="9" data-nb-chars="48"><span class="idea" data-nb-ref-number="60" id="idea60" data-nb-words="9" data-nb-chars="48">„Radši ne, Tkaničko, neber to&nbsp;už&nbsp;vůbec do&nbsp;ruky.“</span></p>
          <p class="chunk" data-nb-ref-number="62" data-nb-words="1" data-nb-chars="7"><span class="idea" data-nb-ref-number="61" id="idea61" data-nb-words="1" data-nb-chars="7">„Proč?“</span></p>
          <p class="chunk" data-nb-ref-number="63" data-nb-words="18" data-nb-chars="96"><span class="idea" data-nb-ref-number="62" id="idea62" data-nb-words="18" data-nb-chars="96">„Je ňáká divná. Musíš si&nbsp;co&nbsp;nejdřív někde umejt ruce, smrdí ňákým tím svinstvem, co&nbsp;je&nbsp;ve&nbsp;vodě…“</span></p>
          <p class="chunk" data-nb-ref-number="64" data-nb-words="3" data-nb-chars="16"><span class="idea" data-nb-ref-number="63" id="idea63" data-nb-words="3" data-nb-chars="16">„Ona není živá?“</span></p>
          <p class="chunk" data-nb-ref-number="65" data-nb-words="7" data-nb-chars="34"><span class="idea" data-nb-ref-number="64" id="idea64" data-nb-words="7" data-nb-chars="34">„Už ne. Hodíme ji&nbsp;někam do&nbsp;křoví.“</span></p>
          <p class="chunk" data-nb-ref-number="66" data-nb-words="2" data-nb-chars="8"><span class="idea" data-nb-ref-number="65" id="idea65" data-nb-words="2" data-nb-chars="8">„To ne…“</span></p>
          <p class="chunk" data-nb-ref-number="67" data-nb-words="8" data-nb-chars="40"><span class="idea" data-nb-ref-number="66" id="idea66" data-nb-words="8" data-nb-chars="40">„Vůbec už&nbsp;ji&nbsp;neber do&nbsp;ruky, ti&nbsp;povídám.“</span></p>
          <p class="chunk" data-nb-ref-number="68" data-nb-words="16" data-nb-chars="79"><span class="idea" data-nb-ref-number="67" id="idea67" data-nb-words="16" data-nb-chars="79">Dívá se&nbsp;na&nbsp;mě&nbsp;nechápavě, držím na&nbsp;rukou leklou rybu a&nbsp;pak ji&nbsp;pokládám na&nbsp;trávu.</span></p>
          <p class="chunk" data-nb-ref-number="69" data-nb-words="10" data-nb-chars="47"><span class="idea" data-nb-ref-number="68" id="idea68" data-nb-words="10" data-nb-chars="47">„Jak to, že&nbsp;se&nbsp;chytla na&nbsp;háček, když je&nbsp;mrtvá?“</span></p>
          <p class="chunk" data-nb-ref-number="70" data-nb-words="9" data-nb-chars="46"><span class="idea" data-nb-ref-number="69" id="idea69" data-nb-words="9" data-nb-chars="46">„Asi chcípla hned ve&nbsp;vodě, když jsi ji&nbsp;tahal.“</span></p>
          <p class="chunk" data-nb-ref-number="71" data-nb-words="3" data-nb-chars="22"><span class="idea" data-nb-ref-number="70" id="idea70" data-nb-words="3" data-nb-chars="22">„Jak mohla chcípnout?“</span></p>
          <p class="chunk" data-nb-ref-number="72" data-nb-words="1" data-nb-chars="8"><span class="idea" data-nb-ref-number="71" id="idea71" data-nb-words="1" data-nb-chars="8">„Nevím.“</span></p>
          <p class="chunk" data-nb-ref-number="73" data-nb-words="61" data-nb-chars="365"><span class="idea" data-nb-ref-number="72" id="idea72" data-nb-words="61" data-nb-chars="365">Vytahuju z&nbsp;kapsy kapesník a&nbsp;podávám ho&nbsp;Péťovi, aby si&nbsp;utřel ruce. Rozhlížím se, kam vyhodím mrtvou rybu, a&nbsp;jsem otrávený, jako celé tohle nedělní dopoledne je&nbsp;najednou otrávené, jako tenhle podměrečný cejn, voda Velkého kanálu šplouchá pod námi, je&nbsp;mi&nbsp;jasné, že&nbsp;tohle se&nbsp;nemělo stát. Péťa se&nbsp;sklání nad chcíplou rybou a&nbsp;obrací ji&nbsp;prstem, zkoumá její znetvořené oko.</span></p>
          <p class="chunk" data-nb-ref-number="74" data-nb-words="9" data-nb-chars="43"><span class="idea" data-nb-ref-number="73" id="idea73" data-nb-words="9" data-nb-chars="43">„Říkal jsem ti, že&nbsp;na&nbsp;ni&nbsp;už&nbsp;nebudeš šahat!“</span></p>
          <p class="chunk" data-nb-ref-number="75" data-nb-words="68" data-nb-chars="367"><span class="idea" data-nb-ref-number="74" id="idea74" data-nb-words="68" data-nb-chars="367">Sedí vedle ní&nbsp;a&nbsp;dívá se&nbsp;na&nbsp;její studené rybí tělíčko. Já&nbsp;sbírám prut a&nbsp;tašku, podběrák a&nbsp;kus celty, na&nbsp;které jsem seděl. Balím to&nbsp;všechno a&nbsp;pokládám tašku i&nbsp;prut vedle Péti. A&nbsp;on zaloví v&nbsp;té zelené tašce a&nbsp;vyndává z&nbsp;ní malý rozkládací plechový vařič a&nbsp;krabičku se&nbsp;zápalkami a&nbsp;bílé hořlavé tablety na&nbsp;rozdělávání ohně, nožík, sáček s&nbsp;mletou paprikou a&nbsp;nějakým kořením.</span></p>
          <p class="chunk" data-nb-ref-number="76" data-nb-words="12" data-nb-chars="71"><span class="idea" data-nb-ref-number="75" id="idea75" data-nb-words="12" data-nb-chars="71">„Tkaničko, ty&nbsp;ses zbláznil, tuhle rybu nemůžeme péct, ta&nbsp;se&nbsp;nedá jíst.“</span></p>
          <p class="chunk" data-nb-ref-number="77" data-nb-words="1" data-nb-chars="7"><span class="idea" data-nb-ref-number="76" id="idea76" data-nb-words="1" data-nb-chars="7">„Proč?“</span></p>
          <p class="chunk" data-nb-ref-number="78" data-nb-words="5" data-nb-chars="34"><span class="idea" data-nb-ref-number="77" id="idea77" data-nb-words="5" data-nb-chars="34">„Necítíš, jak smrdí, to&nbsp;nemůžeme…“</span></p>
          <p class="chunk" data-nb-ref-number="79" data-nb-words="10" data-nb-chars="49"><span class="idea" data-nb-ref-number="78" id="idea78" data-nb-words="10" data-nb-chars="49">„Ale ty&nbsp;jsi říkal, že&nbsp;až&nbsp;chytím první rybu, tak…“</span></p>
          <p class="chunk" data-nb-ref-number="80" data-nb-words="22" data-nb-chars="113"><span class="idea" data-nb-ref-number="79" id="idea79" data-nb-words="22" data-nb-chars="113">„Jo, to&nbsp;jsem říkal, ale myslel jsem to&nbsp;tak, až&nbsp;v&nbsp;létě pojedeme někam na&nbsp;rybník a&nbsp;něco chytíme. Tohle fakt nejde.“</span></p>
          <p class="chunk" data-nb-ref-number="81" data-nb-words="46" data-nb-chars="233"><span class="idea" data-nb-ref-number="80" id="idea80" data-nb-words="46" data-nb-chars="233">Trochu se&nbsp;zvedá vítr, dívám se&nbsp;dolů po&nbsp;řece, jak voda teče od&nbsp;zákrutu, za&nbsp;tím ohybem je&nbsp;město. Péťa nevstává, sedí u&nbsp;své ryby. Dívám se&nbsp;na&nbsp;hodinky, stejně už&nbsp;je&nbsp;čas jít. Mám jeho rybářskou tašku na&nbsp;rameni a&nbsp;složený prut držím v&nbsp;ruce.</span></p>
          <p class="chunk" data-nb-ref-number="82" data-nb-words="6" data-nb-chars="32"><span class="idea" data-nb-ref-number="81" id="idea81" data-nb-words="6" data-nb-chars="32">„Pojď, jdem domů. Nech ji&nbsp;tady.“</span></p>
          <p class="chunk" data-nb-ref-number="83" data-nb-words="27" data-nb-chars="156"><span class="idea" data-nb-ref-number="82" id="idea82" data-nb-words="27" data-nb-chars="156">Udělám pár prvních kroků od&nbsp;břehu k&nbsp;cestě, po&nbsp;které jsme sem přišli, pak se&nbsp;zastavím, chvíli zkoumám pohledem špičky svých bot a&nbsp;kamínky zašlapané do&nbsp;hlíny.</span></p>
          <p class="chunk" data-nb-ref-number="84" data-nb-words="15" data-nb-chars="73"><span class="idea" data-nb-ref-number="83" id="idea83" data-nb-words="15" data-nb-chars="73">Péťa se&nbsp;dívá pořád do&nbsp;trávy, neustále na&nbsp;to&nbsp;samé místo, vracím se&nbsp;k&nbsp;němu.</span></p>
          <p class="chunk" data-nb-ref-number="85" data-nb-words="6" data-nb-chars="31"><span class="idea" data-nb-ref-number="84" id="idea84" data-nb-words="6" data-nb-chars="31">„Ty ji&nbsp;chceš ukázat doma, viď?“</span></p>
          <p class="chunk" data-nb-ref-number="86" data-nb-words="54" data-nb-chars="297"><span class="idea" data-nb-ref-number="85" id="idea85" data-nb-words="54" data-nb-chars="297">Sundám mu&nbsp;čepici a&nbsp;pohladím ho&nbsp;po&nbsp;vlasech, zakroutí hlavou, nemá to&nbsp;rád, už&nbsp;je&nbsp;velkej. Klekám na&nbsp;kolena, v&nbsp;kapse bundy mám ještě jeden složený čistý kapesník, rozprostřu ho&nbsp;na&nbsp;mrtvé rybí tělo a&nbsp;pak ho&nbsp;zvednu ze&nbsp;země i&nbsp;s&nbsp;trochou trávy, zabalím to&nbsp;všechno do&nbsp;modrobílého kapesníku a&nbsp;strkám do&nbsp;kapsy.</span></p>
          <p class="chunk" data-nb-ref-number="87" data-nb-words="30" data-nb-chars="153"><span class="idea" data-nb-ref-number="86" id="idea86" data-nb-words="30" data-nb-chars="153">Jdeme zpátky k&nbsp;silnici, Péťa vedle mě, na&nbsp;té&nbsp;straně, kde v&nbsp;mé kapse je&nbsp;zabalená rybí mrtvolka, hlídá ji&nbsp;a&nbsp;taky mě, abych se&nbsp;nepokusil nějak se&nbsp;jí&nbsp;zbavit.</span></p>
          <p class="chunk" data-nb-ref-number="88" data-nb-words="99" data-nb-chars="542"><span class="idea" data-nb-ref-number="87" id="idea87" data-nb-words="99" data-nb-chars="542">Město nám vyšlo naproti, dýchá na&nbsp;nás. Za&nbsp;chvíli jsme pěšky u&nbsp;vilek a&nbsp;potom u&nbsp;bývalých kasáren. Tam, kde končí dlouhá červená zeď, je&nbsp;první křižovatka a&nbsp;za ní&nbsp;restaurace. Uvnitř je&nbsp;poloprázdno, sedáme si&nbsp;ke&nbsp;stolu, objednávám něco k&nbsp;pití a&nbsp;pak hned vedu Péťu k&nbsp;toaletám, u&nbsp;bílého umyvadla si&nbsp;myje ruce, teplá voda, mýdlo. Vracíme se&nbsp;zpátky a&nbsp;sedíme, pijeme kokakolu, hovor nám moc nejde. Péťa fňuká, že&nbsp;měl chuť na&nbsp;rybu opečenou na&nbsp;paprice, nevím, co&nbsp;s&nbsp;tím. Beru do&nbsp;ruky jídelní lístek, co&nbsp;leží na&nbsp;kraji stolu, otvírám ho&nbsp;a&nbsp;pokládám před něho.</span></p>
          <p class="chunk" data-nb-ref-number="89" data-nb-words="6" data-nb-chars="32"><span class="idea" data-nb-ref-number="88" id="idea88" data-nb-words="6" data-nb-chars="32">„Tady máš ryb, že&nbsp;si&nbsp;nevybereš.“</span></p>
          <p class="chunk" data-nb-ref-number="90" data-nb-words="37" data-nb-chars="208"><span class="idea" data-nb-ref-number="89" id="idea89" data-nb-words="37" data-nb-chars="208">Péťa trucuje, jako bych snad já&nbsp;za&nbsp;to&nbsp;všechno mohl… Čtu mu&nbsp;tedy sám menu: „PSTRUH NA&nbsp;MODRO, PSTRUH SMAŽENÝ S&nbsp;BRAMBOREM A&nbsp;CITRONEM, KAPR NA&nbsp;KŘENU, ŽRALOČÍ STEJK PO&nbsp;PROVENSÁLSKU, MOŘSKÁ ŠTIKA… Tak dáš si&nbsp;něco?“</span></p>
          <p class="chunk" data-nb-ref-number="91" data-nb-words="1" data-nb-chars="5"><span class="idea" data-nb-ref-number="90" id="idea90" data-nb-words="1" data-nb-chars="5">„Hm.“</span></p>
          <p class="chunk" data-nb-ref-number="92" data-nb-words="2" data-nb-chars="7"><span class="idea" data-nb-ref-number="91" id="idea91" data-nb-words="2" data-nb-chars="7">„A&nbsp;co?“</span></p>
          <p class="chunk" data-nb-ref-number="93" data-nb-words="1" data-nb-chars="8"><span class="idea" data-nb-ref-number="92" id="idea92" data-nb-words="1" data-nb-chars="8">„Nevím.“</span></p>
          <p class="chunk" data-nb-ref-number="94" data-nb-words="6" data-nb-chars="34"><span class="idea" data-nb-ref-number="93" id="idea93" data-nb-words="6" data-nb-chars="34">„Tu štiku? Nebo pstruha na&nbsp;modro?“</span></p>
          <p class="chunk" data-nb-ref-number="95" data-nb-words="1" data-nb-chars="5"><span class="idea" data-nb-ref-number="94" id="idea94" data-nb-words="1" data-nb-chars="5">„Hm.“</span></p>
          <p class="chunk" data-nb-ref-number="96" data-nb-words="3" data-nb-chars="15"><span class="idea" data-nb-ref-number="95" id="idea95" data-nb-words="3" data-nb-chars="15">„Tak tu&nbsp;štiku?“</span></p>
          <p class="chunk" data-nb-ref-number="97" data-nb-words="1" data-nb-chars="5"><span class="idea" data-nb-ref-number="96" id="idea96" data-nb-words="1" data-nb-chars="5">„Jo.“</span></p>
          <p class="chunk" data-nb-ref-number="98" data-nb-words="60" data-nb-chars="324"><span class="idea" data-nb-ref-number="97" id="idea97" data-nb-words="60" data-nb-chars="324">Objednávám u&nbsp;číšníka jednu porci štiky. Nebe nad ulicemi je&nbsp;modré jako okena na&nbsp;mytí skla. Za&nbsp;námi u&nbsp;stolu sedí dva nedělně oblečení pánové, přou se, jestli má&nbsp;Česká republika vstoupit do&nbsp;NATO, nebo nemá. Péťa se&nbsp;dívá do&nbsp;ubrusu, jako by&nbsp;v&nbsp;něm četl něco, co&nbsp;má&nbsp;nějaký smysl. Potom číšník v&nbsp;černé vestě přináší talíř a&nbsp;příbor.</span></p>
          <p class="chunk" data-nb-ref-number="99" data-nb-words="5" data-nb-chars="26"><span class="idea" data-nb-ref-number="98" id="idea98" data-nb-words="5" data-nb-chars="26">„Ty nebudeš?“ ptá se&nbsp;Péťa.</span></p>
          <p class="chunk" data-nb-ref-number="100" data-nb-words="3" data-nb-chars="17"><span class="idea" data-nb-ref-number="99" id="idea99" data-nb-words="3" data-nb-chars="17">„Ne, nemám hlad.“</span></p>
          <p class="chunk" data-nb-ref-number="101" data-nb-words="32" data-nb-chars="186"><span class="idea" data-nb-ref-number="100" id="idea100" data-nb-words="32" data-nb-chars="186">Péťa jí&nbsp;dost rychle, na&nbsp;vzduchu mu&nbsp;asi vytrávilo, hraju si&nbsp;s&nbsp;papírovým táckem pod sklenice na&nbsp;pivo, za&nbsp;chvíli si&nbsp;všimnu, že&nbsp;je&nbsp;úplně rozcupovaný, schovám ho&nbsp;dospodu hromádky pod ostatní.</span></p>
          <p class="chunk" data-nb-ref-number="102" data-nb-words="9" data-nb-chars="56"><span class="idea" data-nb-ref-number="101" id="idea101" data-nb-words="9" data-nb-chars="56">„Tvoje máma nám stejně vynadá, že&nbsp;vařila oběd zbytečně.“</span></p>
          <p class="chunk" data-nb-ref-number="103" data-nb-words="50" data-nb-chars="303"><span class="idea" data-nb-ref-number="102" id="idea102" data-nb-words="50" data-nb-chars="303">Péťa mlčí, začínám cítit přes látku bundy tu&nbsp;mrtvou rybu, dopíjíme a&nbsp;zvedáme se. Vracíme se&nbsp;kousek zpátky ke&nbsp;křižovatce na&nbsp;zastávku tramvaje. Za&nbsp;chvíli nastupujeme. Sedíme proti směru jízdy za&nbsp;sklem špinavým od&nbsp;deště a&nbsp;prachu. Žvaním. Péťovu tašku mám na&nbsp;klíně, on&nbsp;drží složený rybářský prut na&nbsp;kolenou.</span></p>
          <p class="chunk" data-nb-ref-number="104" data-nb-words="176" data-nb-chars="996"><span class="idea" data-nb-ref-number="103" id="idea103" data-nb-words="176" data-nb-chars="996">„… příští sobotu se&nbsp;u&nbsp;vás určitě stavím a&nbsp;zajedeme se&nbsp;podívat do&nbsp;tý&nbsp;nový prodejny u&nbsp;nádraží. Budeš zírat. Mají tam snad třicet různejch modelů prutů pro muškaření, pak ty&nbsp;teleskopický surfový pruty. Těžkal jsem jeden, je&nbsp;lehounkej, to&nbsp;je&nbsp;ten vysokomodulovej uhlík, jako bys nedržel nic v&nbsp;ruce, s&nbsp;tím hodíš v&nbsp;pohodě přes sto metrů. Pak jsou tam různý vázací materiály a&nbsp;všechny další věci k&nbsp;tomu, skřipce, nůžky, pinzety, bobiny. A&nbsp;taky tam maji děsně druhů třpytek a&nbsp;wobierů, Mapps a&nbsp;Kendik, jak jsme na&nbsp;ně&nbsp;na&nbsp;podzim koukali v&nbsp;tom katalogu. Taky je&nbsp;tam spousta navijáků, ty&nbsp;nový modely, tos neviděl, Shimano, Corman, Mitchell, všechny. Prodává tam chlápek, co&nbsp;jezdívá lovit do&nbsp;norskejch fjordů, má&nbsp;zkušenosti s&nbsp;mořskejma rybama a&nbsp;letos se&nbsp;chystá někam do&nbsp;Mongolska na&nbsp;tajmeny a&nbsp;amurský štiky. V&nbsp;sobotu se&nbsp;tam stavíme a&nbsp;dáme s&nbsp;ním řeč, o&nbsp;víkendech jezdí prej chytat až&nbsp;někam na&nbsp;Berounku, tak bysme se&nbsp;mohli domluvit a&nbsp;někdy vyrazit s&nbsp;ním. Od&nbsp;něj by&nbsp;ses naučil určitě spoustu věcí, to&nbsp;se&nbsp;spolehni…“</span></p>
          <p class="chunk" data-nb-ref-number="105" data-nb-words="133" data-nb-chars="718"><span class="idea" data-nb-ref-number="104" id="idea104" data-nb-words="133" data-nb-chars="718">Péťa sedí a&nbsp;poslouchá asi spíš motor tramvaje než mě. Vystupujeme u&nbsp;plechové ohrady, dávám mu&nbsp;tašku, chce si&nbsp;ji&nbsp;nést sám, prut taky. Jdeme hlouběji do&nbsp;sídliště, Péťa se&nbsp;drží krok za&nbsp;mnou, aby mě&nbsp;měl na&nbsp;očích, vím proč, přemýšlím, co&nbsp;provedu s&nbsp;tou fenolovou rybou, ale nic mě&nbsp;nenapadá a&nbsp;už jsme u&nbsp;bloku, kde Péťa bydlí. Kapsu bundy mám už&nbsp;promočenou, smrdí to&nbsp;přes látku, jsem vlastně trochu rád, že&nbsp;jde Péťa za&nbsp;mnou, kdo se&nbsp;má&nbsp;dívat na&nbsp;ty&nbsp;jeho oči. Ach jo. Péťa je&nbsp;Tkanička a&nbsp;hubená dušička, slaboučké ruce, jak drží prut, má&nbsp;už&nbsp;celé promodralé, nějak se&nbsp;ochladilo a&nbsp;fouká nepříjemný vítr. Dávno už&nbsp;mi&nbsp;došla všechna slova, tak jsem rád, že&nbsp;jsme konečně u&nbsp;vchodu 220/C. Boty necháváme stát na&nbsp;rohožce přede dveřmi bytu.</span></p>
          <p class="chunk" data-nb-ref-number="106" data-nb-words="119" data-nb-chars="657"><span class="idea" data-nb-ref-number="105" id="idea105" data-nb-words="119" data-nb-chars="657">Péťa má&nbsp;ve&nbsp;svém pokoji akvárium, psací stůl a&nbsp;glóbus, polici s&nbsp;knihami o&nbsp;rybách a&nbsp;o&nbsp;afrických zvířatech, na&nbsp;zdi kytaru a&nbsp;plakát rockového bubeníka Davida Kollera. Teď stojí u&nbsp;telefonu, volá tátovi do&nbsp;práce, že&nbsp;chytil rybu, musím mu&nbsp;slíbit, že&nbsp;ji&nbsp;vezmu s&nbsp;sebou a&nbsp;při střídání na&nbsp;směně ji&nbsp;jeho tátovi ukážu, tam v&nbsp;našem podniku na&nbsp;druhém konci města. Bundu mám položenou na&nbsp;botníku hned u&nbsp;dveří v&nbsp;předsíni, je&nbsp;už&nbsp;opravdu dost cítit, kapsa je&nbsp;jeden tmavý mokrý flek. Jíme koláč v&nbsp;kuchyni místo oběda, pootevřeným oknem sem proudí vzduch, už&nbsp;se&nbsp;může normálně větrat, je&nbsp;po&nbsp;inverzi. Péťova maminka mě&nbsp;jde vyprovodit k&nbsp;výtahu, Péťa se&nbsp;bude učit na&nbsp;zítra do&nbsp;školy.</span></p>
          <p class="chunk" data-nb-ref-number="107" data-nb-words="115" data-nb-chars="681"><span class="idea" data-nb-ref-number="106" id="idea106" data-nb-words="115" data-nb-chars="681">Nedělní odpoledne visí nad sídlištěm, kličkuju po&nbsp;chodníčkách ven, u&nbsp;hlavní ulice vedoucí do&nbsp;centra města se&nbsp;zastavím. Podél dlouhé stěny polepené plakáty a&nbsp;reklamami stojí řada kontejnerů na&nbsp;odpadky, patří k&nbsp;posledním panelákům na&nbsp;okraji. Otevírám jeden, který se&nbsp;zdá být nejméně plný. Je&nbsp;tam ještě místo, vytahuju z&nbsp;promočené kapsy rybu a&nbsp;hážu ji&nbsp;do&nbsp;kontejneru i&nbsp;s&nbsp;kapesníkem a&nbsp;shýbám se&nbsp;pro nějaké polorozpadlé kusy kartonu, co&nbsp;se&nbsp;povalují kolem na&nbsp;zemi, a&nbsp;cpu to&nbsp;ještě dovnitř za&nbsp;tím, pro jistotu, za&nbsp;nic na&nbsp;světě bych nechtěl, aby Péťa viděl, jak jeho první rybu tahají po&nbsp;sídlišti psi nebo potkani. Kráčím podél svodidel, sídliště svítí za&nbsp;mými zády jako špinavě bílé hradby.</span></p>
          <p class="chunk" data-nb-ref-number="108" data-nb-words="90" data-nb-chars="506"><span class="idea" data-nb-ref-number="107" id="idea107" data-nb-words="90" data-nb-chars="506">Ve&nbsp;stínu vysokých ulic z&nbsp;domů a&nbsp;věžáků myslím už&nbsp;zase víc na&nbsp;sebe. Kam se&nbsp;teď vrtnout, do&nbsp;kterého kontejneru vyhodit zbytek tohohle dne? Potkávají mě&nbsp;lidé, možná i&nbsp;oni se&nbsp;přistěhovali z&nbsp;malé vesnice. Mají nějaké příběhy jako z&nbsp;levných knižních edic. V&nbsp;neděli i&nbsp;to čekání a&nbsp;nervozita jsou svátečnější, zástupy spěchajících se&nbsp;ve&nbsp;volný den rozejdou, a&nbsp;přece jsou to&nbsp;neustále oni, ti&nbsp;samí, ti, co&nbsp;čekají, trpěliví na&nbsp;telefonu a&nbsp;do sluchátek jim v&nbsp;mezičase hrajou Mozarta, jako by&nbsp;po&nbsp;té&nbsp;pauze mělo něco přijít.</span></p>
          <p class="chunk" data-nb-ref-number="109" data-nb-words="145" data-nb-chars="864"><span class="idea" data-nb-ref-number="108" id="idea108" data-nb-words="145" data-nb-chars="864">Nad kovovými dveřmi svítí nápis PIZZERIE, vida, ulice sama mě&nbsp;sem dovedla, už&nbsp;mě&nbsp;tak zná. Otevírám dveře a&nbsp;vcházím do&nbsp;černobílé šachovnice podlahy, pod nízkým stropem malátně bliká televizní obrazovka a&nbsp;ze dvou velkých reproduktorů v&nbsp;tichých sametových basech pulzuje melodie, videoklipy se&nbsp;střídají jeden za&nbsp;druhým nepřetržitě čtyřiadvacet hodin denně. Nad pultem se&nbsp;usmívá Veronika, usmívá se&nbsp;vždycky, nepřetržitě čtyřiadvacet hodin denně, ale nejen proto, že&nbsp;je&nbsp;za&nbsp;to&nbsp;placená. Její nazrzlé vlasy svítí z&nbsp;toho přítmí. Není to&nbsp;tu&nbsp;velké, dva taxikáři sedí u&nbsp;kafe, jsou tu&nbsp;každý den a&nbsp;znají Veroniku a&nbsp;její svatou řeč. Ale ti&nbsp;dva cizí, co&nbsp;sedí naproti ní, ji&nbsp;se&nbsp;zájmem sledují, její rozzářenou tvář, jako by&nbsp;z&nbsp;ní šlo nějaké jiné světlo, všimli si&nbsp;té&nbsp;bílé záře odněkud zevnitř jejího obličeje. Pokládá před ně&nbsp;dva velké tácy a&nbsp;příbory. Poděkují. Ona se&nbsp;na&nbsp;ně&nbsp;usměje.</span></p>
          <p class="chunk" data-nb-ref-number="110" data-nb-words="5" data-nb-chars="28"><span class="idea" data-nb-ref-number="109" id="idea109" data-nb-words="5" data-nb-chars="28">„Bůh vás všecky moc miluje.“</span></p>
          <p class="chunk" data-nb-ref-number="111" data-nb-words="26" data-nb-chars="130"><span class="idea" data-nb-ref-number="110" id="idea110" data-nb-words="26" data-nb-chars="130">Přibalí to&nbsp;každému k&nbsp;jeho jídlu jako ubrousek. Chlapci se&nbsp;po&nbsp;sobě dívají a&nbsp;smějí se. Sedám si&nbsp;vedle nich a&nbsp;lokty se&nbsp;opírám o&nbsp;pult.</span></p>
          <p class="chunk" data-nb-ref-number="112" data-nb-words="2" data-nb-chars="17"><span class="idea" data-nb-ref-number="111" id="idea111" data-nb-words="2" data-nb-chars="17">„Ahoj, Veroniko.“</span></p>
          <p class="chunk" data-nb-ref-number="113" data-nb-words="5" data-nb-chars="23"><span class="idea" data-nb-ref-number="112" id="idea112" data-nb-words="5" data-nb-chars="23">„Ahoj. Jak se&nbsp;ti&nbsp;vede?“</span></p>
          <p class="chunk" data-nb-ref-number="114" data-nb-words="22" data-nb-chars="149"><span class="idea" data-nb-ref-number="113" id="idea113" data-nb-words="22" data-nb-chars="149">Dívám se&nbsp;trochu nad její tvář, na&nbsp;rozsvícenou barevnou obrazovku, černoši s&nbsp;holými hlavami rapujou. Rytmus šlape bezchybně jako dobře seřízený stroj.</span></p>
          <p class="chunk" data-nb-ref-number="115" data-nb-words="8" data-nb-chars="51"><span class="idea" data-nb-ref-number="114" id="idea114" data-nb-words="8" data-nb-chars="51">„Tak jako včera. Kolikrát už&nbsp;ses dneska pomodlila?“</span></p>
          <p class="chunk" data-nb-ref-number="116" data-nb-words="11" data-nb-chars="71"><span class="idea" data-nb-ref-number="115" id="idea115" data-nb-words="11" data-nb-chars="71">„Zatím jen třikrát,“ Veronika trochu posmutní, „ale ty, kdy už&nbsp;začneš?“</span></p>
          <p class="chunk" data-nb-ref-number="117" data-nb-words="15" data-nb-chars="87"><span class="idea" data-nb-ref-number="116" id="idea116" data-nb-words="15" data-nb-chars="87">„Když já&nbsp;si&nbsp;ty&nbsp;tvoje modlitby nemůžu zapamatovat,“ uhýbám očima a&nbsp;škrábu se&nbsp;ve&nbsp;vlasech.</span></p>
          <p class="chunk" data-nb-ref-number="118" data-nb-words="51" data-nb-chars="282"><span class="idea" data-nb-ref-number="117" id="idea117" data-nb-words="51" data-nb-chars="282">„Říkala jsem ti&nbsp;přece, že&nbsp;to&nbsp;nevadí, každej den si&nbsp;můžeš vymyslet úplně jinou modlitbičku, nic na&nbsp;tom není. Fakt, co&nbsp;tě&nbsp;zrovna napadne, hele: Někdy tě&nbsp;hledám v&nbsp;květinách, někdy tě&nbsp;hledám v&nbsp;zrnkách písku, někdy v&nbsp;patníku u&nbsp;cesty, někdy v&nbsp;kůře stromů a&nbsp;někdy ve&nbsp;vzpomínkách, přijď a…“</span></p>
          <p class="chunk" data-nb-ref-number="119" data-nb-words="98" data-nb-chars="591"><span class="idea" data-nb-ref-number="118" id="idea118" data-nb-words="98" data-nb-chars="591">Mikrovlnná trouba za&nbsp;plentou hlásí, že&nbsp;další pochoutka se&nbsp;šunkou a&nbsp;žampiony je&nbsp;hotová, Veronika mizí vzadu a&nbsp;já se&nbsp;dívám na&nbsp;vzor toho závěsu, mění se&nbsp;mi&nbsp;před očima, jak se&nbsp;ještě chvěje, pravidelné barevné vzory se&nbsp;sesypávají do&nbsp;jiných jako obrazce v&nbsp;krasohledu. Upíjím kolu, z&nbsp;reprobeden už&nbsp;jde zase jiná písnička a&nbsp;po ní&nbsp;zase jiná, Veronika myje skleničky, leští je&nbsp;a&nbsp;uklízí. Automat na&nbsp;kolu je&nbsp;hranatá červená skříň, na&nbsp;boku má&nbsp;displej a&nbsp;zprava doleva přes něj běhají červeně svítící písmena: ENJOY COCA-COLA ENJOY COCA-COLA ENJOY COCA-COLA ENJOY COCA-COLA ENJOY COCA-COLA ENJOY COCA-COLA…</span></p>
          <p class="chunk" data-nb-ref-number="120" data-nb-words="13" data-nb-chars="74"><span class="idea" data-nb-ref-number="119" id="idea119" data-nb-words="13" data-nb-chars="74">„Ty se&nbsp;tak tváříš. Stalo se&nbsp;ti&nbsp;něco?“ Veronika si&nbsp;mě&nbsp;starostlivě prohlíží.</span></p>
          <p class="chunk" data-nb-ref-number="121" data-nb-words="1" data-nb-chars="5"><span class="idea" data-nb-ref-number="120" id="idea120" data-nb-words="1" data-nb-chars="5">„Jo.“</span></p>
          <p class="chunk" data-nb-ref-number="122" data-nb-words="2" data-nb-chars="7"><span class="idea" data-nb-ref-number="121" id="idea121" data-nb-words="2" data-nb-chars="7">„A&nbsp;co?“</span></p>
          <p class="chunk" data-nb-ref-number="123" data-nb-words="4" data-nb-chars="24"><span class="idea" data-nb-ref-number="122" id="idea122" data-nb-words="4" data-nb-chars="24">„To právě přesně nevím.“</span></p>
          <p class="chunk" data-nb-ref-number="124" data-nb-words="7" data-nb-chars="39"><span class="idea" data-nb-ref-number="123" id="idea123" data-nb-words="7" data-nb-chars="39">„Tak nebuď smutnej, dostanu tě&nbsp;z&nbsp;toho.“</span></p>
          <p class="chunk" data-nb-ref-number="125" data-nb-words="1" data-nb-chars="6"><span class="idea" data-nb-ref-number="124" id="idea124" data-nb-words="1" data-nb-chars="6">„Jak?“</span></p>
          <p class="chunk" data-nb-ref-number="126" data-nb-words="5" data-nb-chars="36"><span class="idea" data-nb-ref-number="125" id="idea125" data-nb-words="5" data-nb-chars="36">„Vyléčím tě&nbsp;vkládáním rukou. Chceš?“</span></p>
          <p class="chunk" data-nb-ref-number="127" data-nb-words="1" data-nb-chars="5"><span class="idea" data-nb-ref-number="126" id="idea126" data-nb-words="1" data-nb-chars="5">„Jo.“</span></p>
          <p class="chunk" data-nb-ref-number="128" data-nb-words="2" data-nb-chars="14"><span class="idea" data-nb-ref-number="127" id="idea127" data-nb-words="2" data-nb-chars="14">„Vážně chceš?“</span></p>
          <p class="chunk" data-nb-ref-number="129" data-nb-words="1" data-nb-chars="8"><span class="idea" data-nb-ref-number="128" id="idea128" data-nb-words="1" data-nb-chars="8">„Vážně.“</span></p>
          <p class="chunk" data-nb-ref-number="130" data-nb-words="14" data-nb-chars="70"><span class="idea" data-nb-ref-number="129" id="idea129" data-nb-words="14" data-nb-chars="70">„Tak se&nbsp;nakloň ke&nbsp;mně, rozepni si&nbsp;košili u&nbsp;krku, otevři se… co&nbsp;děláš?“</span></p>
          <p class="chunk" data-nb-ref-number="131" data-nb-words="3" data-nb-chars="16"><span class="idea" data-nb-ref-number="130" id="idea130" data-nb-words="3" data-nb-chars="16">„Co bych dělal?“</span></p>
          <p class="chunk" data-nb-ref-number="132" data-nb-words="3" data-nb-chars="20"><span class="idea" data-nb-ref-number="131" id="idea131" data-nb-words="3" data-nb-chars="20">„Proč otvíráš pusu?“</span></p>
          <p class="chunk" data-nb-ref-number="133" data-nb-words="3" data-nb-chars="21"><span class="idea" data-nb-ref-number="132" id="idea132" data-nb-words="3" data-nb-chars="21">„Říkalas, otevři si…“</span></p>
          <p class="chunk" data-nb-ref-number="134" data-nb-words="11" data-nb-chars="61"><span class="idea" data-nb-ref-number="133" id="idea133" data-nb-words="11" data-nb-chars="61">„Tady nejsi u&nbsp;zubaře. Říkala jsem otevři SE. Otevři se&nbsp;Bohu.“</span></p>
          <p class="chunk" data-nb-ref-number="135" data-nb-words="180" data-nb-chars="1015"><span class="idea" data-nb-ref-number="134" id="idea134" data-nb-words="180" data-nb-chars="1015">Veronika má&nbsp;teď zavřené oči, tváří se&nbsp;vážně, cítím na&nbsp;kůži teplo jejích dlaní, dává mi&nbsp;ho. Obě ruce drží na&nbsp;mém krku, vlastně na&nbsp;mých ramenou, nevím, co&nbsp;s&nbsp;očima, tak se&nbsp;dívám chvíli do&nbsp;očí Veronice a&nbsp;potom nahoru, v&nbsp;televizi nad barem běží klip THE BEATLES, hit letošní zimy, ta&nbsp;pomalá, líně se&nbsp;převalující melodie, FREE AS&nbsp;A&nbsp;BIRD, točí se&nbsp;v&nbsp;kruzích nad cihlovými domy Liverpoolu, obratně sestříhaná do&nbsp;černobílých filmových smyček. Je&nbsp;to&nbsp;oživená mrtvola, tahle píseň, vrže v&nbsp;ní úzkost a&nbsp;bezvýchodnost toho kroužení nad střechami, protože každý ví, kolik let už&nbsp;je&nbsp;John Lennon mrtvý. Sedím nehnutě, Veronika se&nbsp;soustředí a&nbsp;pohybuje rty, potichu se&nbsp;za&nbsp;mě&nbsp;modlí. A&nbsp;náhle se&nbsp;otvírají dveře, dovnitř vchází nějaká hlučná parta a&nbsp;s&nbsp;ní k&nbsp;nám vtrhla nová nálada, všechno je&nbsp;pryč, vlhký vzduch zvenčí mě&nbsp;studí na&nbsp;kůži, po&nbsp;skleničkách a&nbsp;lahvích nad barem přeskakuje denní světlo z&nbsp;ulice a&nbsp;Veronika ho&nbsp;má&nbsp;najednou v&nbsp;očích a&nbsp;já taky, všichni, co&nbsp;tu&nbsp;sedíme. Dívám se&nbsp;kolem, trochu se&nbsp;usmívám, všechno je&nbsp;teď. My&nbsp;nikdy neumřeme.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hajicek-8.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>