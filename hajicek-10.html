<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Vzpomínky na jednu vesnickou tancovačku</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jiří Hájíček: Vzpomínky na jednu vesnickou tancovačku">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vzpomínky na jednu vesnickou tancovačku">
    <meta property="og:title" content="Vzpomínky na jednu vesnickou tancovačku">
    <meta property="og:type" content="book">
    <meta property="og:book:author" content="Jiří Hájíček">
    <meta property="twitter:title" content="Jiří Hájíček: Vzpomínky na jednu vesnickou tancovačku">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./hajicek-9.html">
    <link rel="next" href="./hajicek-11.html">
    <meta name="nb-order" content="11">
    <link rel="self" href="hajicek-10.html">
    <meta name="nb-identifier" content="hajicek-vzpominky-na-jednu-vesnickou-tancovacku-20a56f6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2152" data-nb-chars="12936">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hajicek-9.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="3" data-nb-chars="16"><span class="idea" data-nb-ref-number="1" id="idea1" data-nb-words="3" data-nb-chars="16"><strong>Havrani ve&nbsp;městě</strong></span></p>
          <p class="chunk" data-nb-ref-number="3" data-nb-words="51" data-nb-chars="291"><span class="idea" data-nb-ref-number="2" id="idea2" data-nb-words="51" data-nb-chars="291">Lidé v&nbsp;Novém Městci si&nbsp;už&nbsp;za&nbsp;ty&nbsp;dva roky zvykli na&nbsp;policejní auto postávající na&nbsp;polní cestě za&nbsp;městem směrem na&nbsp;Radimilice a&nbsp;rakouské hranice. Pole jde až&nbsp;za&nbsp;obzor, kamenitá cesta končí uprostřed v&nbsp;remízkách, na&nbsp;jaře sem včelař přivleče pojízdné úly, k&nbsp;jetelu, vojtěšce nebo k&nbsp;řepce olejce.</span></p>
          <p class="chunk" data-nb-ref-number="4" data-nb-words="137" data-nb-chars="803"><span class="idea" data-nb-ref-number="3" id="idea3" data-nb-words="137" data-nb-chars="803">Bílou škodovku se&nbsp;zeleným pruhem a&nbsp;kulatým policejním znakem na&nbsp;kapotě tu&nbsp;často vídají lidé, co&nbsp;chodí na&nbsp;procházku se&nbsp;psy, zhruba tak od&nbsp;října do&nbsp;konce března. Nadstrážmistr František Kalich je&nbsp;pomenší chlapík, vlasy řídnoucí, ale pořád tmavé, trochu problémy s&nbsp;váhou. Dva roky před důchodem. Často zajede po&nbsp;službě sem nahoru za&nbsp;město. Někdy si&nbsp;jen tak otevře dveře auta, když zastaví v&nbsp;kolejích vyježděných traktory. Vypne motor a&nbsp;rádio, otočí se&nbsp;v&nbsp;sedačce nohama ven a&nbsp;přes kolena si&nbsp;přehodí deku, když v&nbsp;listopadu nebo v&nbsp;lednu hodně protahuje ledový vítr přes pole. Vidí na&nbsp;hejno havranů a&nbsp;za nimi v&nbsp;dálce střechy a&nbsp;antény na&nbsp;domech Nového Městce. Služební dalekohled ostří na&nbsp;ty&nbsp;velké černé ptáky s&nbsp;kovově modrým leskem v&nbsp;peří, do&nbsp;téměř nepopsaného školního sešitu po&nbsp;dětech si&nbsp;občas dělá poznámky.</span></p>
          <p class="chunk" data-nb-ref-number="5" data-nb-words="156" data-nb-chars="948"><span class="idea" data-nb-ref-number="4" id="idea4" data-nb-words="156" data-nb-chars="948">Za&nbsp;ty&nbsp;měsíce už&nbsp;leccos odpozoroval. Rozezná dospělé havrany od&nbsp;mladých, staří mají světlé lysiny kolem zobáků a&nbsp;jsou mohutnější. Už&nbsp;ví, jakou potravu havrani sbírají na&nbsp;zemědělských plochách kolem, ví, v&nbsp;kolik hodin večer se&nbsp;hejno slétává, aby odtáhlo společně na&nbsp;nocoviště. Taky zná období jejich hnízdění. V&nbsp;předjaří už&nbsp;od&nbsp;konce února. Ta&nbsp;nešťastná hnízdiště ve&nbsp;městě. Stromy obtěžkané velikými hnízdy z&nbsp;větviček a&nbsp;suché trávy. A&nbsp;havraním křikem. A&nbsp;chodníky znečištěné bílým ptačím trusem. Panu Kalichovi není ten havraní pokřik nepříjemný. Zvykl si&nbsp;na&nbsp;něj a&nbsp;má ho&nbsp;dokonce rád. Čím víc o&nbsp;havranech ví, tím jsou mu&nbsp;sympatičtější. Jenže některým lidem ve&nbsp;městě havrani vadí. A&nbsp;někteří je&nbsp;nenávidí. Je&nbsp;to&nbsp;už&nbsp;starý kolovrátek, zná to&nbsp;nazpaměť. Každý rok si&nbsp;chodili stěžovat. Nejen na&nbsp;policii, taky na&nbsp;obecní úřad, na&nbsp;myslivecký svaz, a&nbsp;dokonce na&nbsp;krajskou hygienu do&nbsp;Budějovic. Když se&nbsp;podařilo z&nbsp;jedné části města havrany vypudit, usadili se&nbsp;v&nbsp;jiné.</span></p>
          <p class="chunk" data-nb-ref-number="6" data-nb-words="21" data-nb-chars="129"><span class="idea" data-nb-ref-number="5" id="idea5" data-nb-words="21" data-nb-chars="129">Pan Kalich má&nbsp;v&nbsp;kuchyni na&nbsp;stole hromádku knih. Listuje pomalu jedním přírodovědným spisem a&nbsp;dělá si&nbsp;poznámky do&nbsp;školního sešitu.</span></p>
          <p class="chunk" data-nb-ref-number="7" data-nb-words="42" data-nb-chars="245"><span class="idea" data-nb-ref-number="6" id="idea6" data-nb-words="42" data-nb-chars="245">„Ty už&nbsp;mi&nbsp;připadáš fakt jako blázen, Franto,“ říká jeho žena od&nbsp;kuchyňské linky. Pan Kalich zvedne oči od&nbsp;knih a&nbsp;podívá se&nbsp;trochu lítostivě na&nbsp;manželku. Má&nbsp;blond ondulaci a&nbsp;květovanou zástěru uvázanou vzadu za&nbsp;krkem. Neotočí hlavu a&nbsp;neusměje se.</span></p>
          <p class="chunk" data-nb-ref-number="8" data-nb-words="6" data-nb-chars="33"><span class="idea" data-nb-ref-number="7" id="idea7" data-nb-words="6" data-nb-chars="33">„Ale proč?“ ptá se&nbsp;mírným hlasem.</span></p>
          <p class="chunk" data-nb-ref-number="9" data-nb-words="5" data-nb-chars="25"><span class="idea" data-nb-ref-number="8" id="idea8" data-nb-words="5" data-nb-chars="25">„Proč asi? Ty&nbsp;tvý vrány…“</span></p>
          <p class="chunk" data-nb-ref-number="10" data-nb-words="4" data-nb-chars="27"><span class="idea" data-nb-ref-number="9" id="idea9" data-nb-words="4" data-nb-chars="27">„To jsou havrani, Maruško.“</span></p>
          <p class="chunk" data-nb-ref-number="11" data-nb-words="25" data-nb-chars="127"><span class="idea" data-nb-ref-number="10" id="idea10" data-nb-words="25" data-nb-chars="127">„To je&nbsp;snad jedno, ne? Už&nbsp;neděláš nic jinýho, jenom brejlíš do&nbsp;knížek nebo běháš po&nbsp;polích. A&nbsp;ukliď si&nbsp;to, budu nosit na&nbsp;stůl.“</span></p>
          <p class="chunk" data-nb-ref-number="12" data-nb-words="7" data-nb-chars="34"><span class="idea" data-nb-ref-number="11" id="idea11" data-nb-words="7" data-nb-chars="34">„A&nbsp;co bych měl po&nbsp;večerech dělat?“</span></p>
          <p class="chunk" data-nb-ref-number="13" data-nb-words="22" data-nb-chars="127"><span class="idea" data-nb-ref-number="12" id="idea12" data-nb-words="22" data-nb-chars="127">„Už ani nečteš detektivky. Máš na&nbsp;nočním stolku dvě od&nbsp;loňskejch Vánoc, nepřečtený! V&nbsp;úterý jsi ani nebyl v&nbsp;hotelu na&nbsp;kartách.“</span></p>
          <p class="chunk" data-nb-ref-number="14" data-nb-words="9" data-nb-chars="50"><span class="idea" data-nb-ref-number="13" id="idea13" data-nb-words="9" data-nb-chars="50">Pan Kalich skloní před těmi řečmi hlavu do&nbsp;knížky.</span></p>
          <p class="chunk" data-nb-ref-number="15" data-nb-words="64" data-nb-chars="396"><span class="idea" data-nb-ref-number="14" id="idea14" data-nb-words="64" data-nb-chars="396">„Tohle je&nbsp;ale, Maruš, ohromně zajímavý, poslouchej, co&nbsp;je&nbsp;napsáno v&nbsp;<em>Kosmasovo kronice</em> o&nbsp;havranech! <em>Rytíř Berthold z&nbsp;Bertholdic jel po&nbsp;pražském mostě, a&nbsp;když dojel k&nbsp;věži, která jest na&nbsp;konci mostu při Malé Straně, srazili dva havrani kousajíce se&nbsp;kámen z&nbsp;nejvyššího vršku žaláře, kterýžto kámen spadnuv udeřil do&nbsp;hlavy téhož Bertholda, od&nbsp;kteréhož udeření on&nbsp;spadnuv z&nbsp;koně ihned vypustil ducha!</em>“</span></p>
          <p class="chunk" data-nb-ref-number="16" data-nb-words="4" data-nb-chars="26"><span class="idea" data-nb-ref-number="15" id="idea15" data-nb-words="4" data-nb-chars="26">„Ty čteš <em>Kosmovu kroniku</em>?“</span></p>
          <p class="chunk" data-nb-ref-number="17" data-nb-words="107" data-nb-chars="689"><span class="idea" data-nb-ref-number="16" id="idea16" data-nb-words="107" data-nb-chars="689">„Ne, tohle stojí v&nbsp;knížce <em>Ptactvo Velké Prahy</em> od&nbsp;Jiřího Bauma, vyšla ještě před válkou. To&nbsp;byl zoolog, Maruš. A&nbsp;poslechni si, jak to&nbsp;Baum komentuje. <em>Přírodopisec, místo aby truchlil nad předčasnou smrtí statečného rytíře, se&nbsp;raduje, že&nbsp;má&nbsp;pěknou zprávu o&nbsp;výskytu havranů v&nbsp;Praze v&nbsp;době tak dávné. Jeho radost však není nezkalená, protože není jisto, zda v&nbsp;původním latinském originále slovo corvus znamená skutečně havrana, ale pravděpodobně ano. O&nbsp;sto let později mnich Klaret překládá slovo</em> corvus <em>slovem havran, kdežto vráně říká latinsky</em> cornix_, kavce_ monedula _a&nbsp;krkavci_ geria_. Je&nbsp;tedy alespoň pravděpodobné, že&nbsp;každoroční zimní návštěvy havranů v&nbsp;Praze jsou velmi starého data._“</span></p>
          <p class="chunk" data-nb-ref-number="18" data-nb-words="16" data-nb-chars="101"><span class="idea" data-nb-ref-number="17" id="idea17" data-nb-words="16" data-nb-chars="101">Paní Kalichová kroutí hlavou a&nbsp;nalévá polévku. Knížky jsou alespoň na&nbsp;chvíli odsunuty na&nbsp;okraj stolu.</span></p>
          <p class="chunk" data-nb-ref-number="19" data-nb-words="6" data-nb-chars="32"><span class="idea" data-nb-ref-number="18" id="idea18" data-nb-words="6" data-nb-chars="32">„Kdes to&nbsp;vůbec vzal, ty&nbsp;knížky?“</span></p>
          <p class="chunk" data-nb-ref-number="20" data-nb-words="14" data-nb-chars="78"><span class="idea" data-nb-ref-number="19" id="idea19" data-nb-words="14" data-nb-chars="78">„Byl jsem včera služebně v&nbsp;Budějcích, tak jsem zašel do&nbsp;muzea. Půjčili mi&nbsp;je.“</span></p>
          <p class="chunk" data-nb-ref-number="21" data-nb-words="4" data-nb-chars="21"><span class="idea" data-nb-ref-number="20" id="idea20" data-nb-words="4" data-nb-chars="21">„Ty seš fakt blázen.“</span></p>
          <p class="chunk" data-nb-ref-number="22" data-nb-words="34" data-nb-chars="195"><span class="idea" data-nb-ref-number="21" id="idea21" data-nb-words="34" data-nb-chars="195">„No jen se&nbsp;podívej, jsou to&nbsp;vzácný knížky. Tohle je&nbsp;ten Baum a&nbsp;tady <em>Fauna ČSSR</em>, díl třetí, Ptáci. Hudec a&nbsp;kolektiv. A&nbsp;tady, hele, <em>Die Saatkrähe</em>, 1956, napsal R. Gerber, <em>Die neue Brehm-Bücherrei…</em>“</span></p>
          <p class="chunk" data-nb-ref-number="23" data-nb-words="3" data-nb-chars="18"><span class="idea" data-nb-ref-number="22" id="idea22" data-nb-words="3" data-nb-chars="18">„Ty umíš německy?“</span></p>
          <p class="chunk" data-nb-ref-number="24" data-nb-words="17" data-nb-chars="84"><span class="idea" data-nb-ref-number="23" id="idea23" data-nb-words="17" data-nb-chars="84">„No něco si&nbsp;pamatuju ze&nbsp;školy a&nbsp;něco od&nbsp;svýho táty. Pustím se&nbsp;do&nbsp;toho se&nbsp;slovníkem.“</span></p>
          <p class="chunk" data-nb-ref-number="25" data-nb-words="20" data-nb-chars="104"><span class="idea" data-nb-ref-number="24" id="idea24" data-nb-words="20" data-nb-chars="104">„Teda, ty&nbsp;toho budeš vědět o&nbsp;těch vránách — teda havranech, já&nbsp;vím — víc než profesor Sláma z&nbsp;gymnázia.“</span></p>
          <p class="chunk" data-nb-ref-number="26" data-nb-words="14" data-nb-chars="72"><span class="idea" data-nb-ref-number="25" id="idea25" data-nb-words="14" data-nb-chars="72">Pan Kalich ztuhl s&nbsp;lžící před ústy, podíval se&nbsp;na&nbsp;manželku a&nbsp;pousmál se:</span></p>
          <p class="chunk" data-nb-ref-number="27" data-nb-words="85" data-nb-chars="502"><span class="idea" data-nb-ref-number="26" id="idea26" data-nb-words="85" data-nb-chars="502">„Ono je&nbsp;to&nbsp;moc zajímavý, co&nbsp;všechno můžeš vypozorovat. A&nbsp;profesor Veselovský píše, že&nbsp;havraní hejno, když je&nbsp;na&nbsp;poli a&nbsp;hledá potravu, vždycky má&nbsp;pár jedinců, co&nbsp;jsou na&nbsp;okrajích a&nbsp;sledujou případný nebezpečí, který by&nbsp;celýmu hejnu mohlo hrozit. A&nbsp;pak dávají pokřikem signál, aby se&nbsp;všichni zvedli a&nbsp;uletěli. A&nbsp;tyhle předsunutý hlídky, Maruš, ty&nbsp;nemaj vlastně čas si&nbsp;sbírat potravu. A&nbsp;proto ostatní havrani z&nbsp;hejna jim nechávají stranou zvlášť pěkný kousky k&nbsp;snědku, než se&nbsp;v&nbsp;tý hlídce zase vystřídají…“</span></p>
          <p class="chunk" data-nb-ref-number="28" data-nb-words="104" data-nb-chars="633"><span class="idea" data-nb-ref-number="27" id="idea27" data-nb-words="104" data-nb-chars="633">Když má&nbsp;nadstrážmistr Kalich službu přes noc, vytáhne si&nbsp;někdy z&nbsp;police celý spis, který sám nadepsal HAVRANI a&nbsp;který už&nbsp;před lety založil kvůli stížnostem občanů. Vzpomíná si, jak to&nbsp;začalo. Lidé přicházeli, prý, dejte už&nbsp;do&nbsp;pořádku městský park. Ti&nbsp;ptáci ho&nbsp;úplně zničili. Maminky tam nemůžou jezdit s&nbsp;kočárky ani s&nbsp;dětmi na&nbsp;pískoviště. Všechno je&nbsp;zaneřáděné, všude ten jejich řev. A&nbsp;co z&nbsp;nich padá! Určitě mají roztoče a&nbsp;různé jiné parazity. A&nbsp;možná roznášejí tuberu. Někteří zase chodili na&nbsp;radnici, prý, udělejte už&nbsp;něco s&nbsp;těma příšernýma vránama. Pan Varnych o&nbsp;tom napsal pobouřený článek do&nbsp;místního <em>Novoměsteckého zpravodaje</em>.</span></p>
          <p class="chunk" data-nb-ref-number="29" data-nb-words="70" data-nb-chars="451"><span class="idea" data-nb-ref-number="28" id="idea28" data-nb-words="70" data-nb-chars="451">Nadstrážmistr Kalich byl u&nbsp;toho, když hasiči z&nbsp;výsuvných žebříků likvidovali tohle jejich hnízdiště. Dlouhými bidly s&nbsp;háky a&nbsp;proudy vody z&nbsp;hasičských hadic strhávali velká hnízda ze&nbsp;stromů. Celkem třikrát se&nbsp;celá akce, při níž asistovala i&nbsp;Veřejná bezpečnost — to&nbsp;bylo někdy začátkem osmdesátých let — celkem třikrát se&nbsp;opakovala, než havrani z&nbsp;parku definitivně odtáhli. Pan Varnych se&nbsp;vždycky ochomejtal kolem. Ale havrani z&nbsp;Nového Městce nezmizeli.</span></p>
          <p class="chunk" data-nb-ref-number="30" data-nb-words="155" data-nb-chars="1017"><span class="idea" data-nb-ref-number="29" id="idea29" data-nb-words="155" data-nb-chars="1017">Za&nbsp;pár let si&nbsp;udělali nocoviště a&nbsp;hnízdiště v&nbsp;areálu městské nemocnice s&nbsp;poliklinikou. A&nbsp;zase stížnosti, dopisy, návštěvy. Od&nbsp;občanů a&nbsp;od pacientů. Také od&nbsp;lékařů. Prý to&nbsp;působí neblaze na&nbsp;pacienty v&nbsp;lůžkové části a&nbsp;zvláště na&nbsp;oddělení dlouhodobě nemocných. A&nbsp;obyvatelům bytů kolem nemocnice se&nbsp;havraní křik taky nelíbí a&nbsp;ruší je. Pan Varnych přišel tehdy na&nbsp;policii s&nbsp;nápadem, že&nbsp;by&nbsp;havrany mohla střílet četa chlapů se&nbsp;vzduchovkami nebo malorážkami, prý by&nbsp;jako bývalý civilní zaměstnanec armády vypůjčení zbraní zařídil v&nbsp;kasárnách. Pan Kalich se&nbsp;tenkrát otřásl při pomyšlení na&nbsp;takový masakr živých tvorů. Jaktěživ nezabil ani kapra na&nbsp;Vánoce. A&nbsp;tak do&nbsp;nemocničního areálu vjela hasičská auta. Háky, hadice, stříkačky, poplašné sirény a&nbsp;majáčky na&nbsp;červených autech. Rámus neuvěřitelný. Bylo to&nbsp;krátce po&nbsp;listopadovém převratu v&nbsp;devětaosmdesátém. Někteří lidé si&nbsp;mysleli, že&nbsp;se&nbsp;něco semlelo, opozice, kontrarevoluce, zavírali okna a&nbsp;ladili rozhlasové stanice, zapínali televizory. Prostě pozdvižení na&nbsp;malém městě.</span></p>
          <p class="chunk" data-nb-ref-number="31" data-nb-words="41" data-nb-chars="244"><span class="idea" data-nb-ref-number="30" id="idea30" data-nb-words="41" data-nb-chars="244">Havrani se&nbsp;stáhli k&nbsp;lesu za&nbsp;Nový Městec, v&nbsp;nemocničním parku byl zase klid. Ovšem někteří pacienti si&nbsp;stěžovali, proč hasiči vyhnali ty&nbsp;vrány, že&nbsp;to&nbsp;bylo jediné rozptýlení, jediný život v&nbsp;parku, kde člověk nezakopne o&nbsp;veverku ani o&nbsp;strakapouda.</span></p>
          <p class="chunk" data-nb-ref-number="32" data-nb-words="232" data-nb-chars="1432"><span class="idea" data-nb-ref-number="31" id="idea31" data-nb-words="232" data-nb-chars="1432">Nadstrážmistr Kalich si&nbsp;míchá kávu, táhne na&nbsp;půlnoc. Z&nbsp;okna policejní úřadovny vidí na&nbsp;ozářený městecký rynek, je&nbsp;tam ticho a&nbsp;klid. S&nbsp;kolegou za&nbsp;chvíli sednou do&nbsp;auta a&nbsp;projedou město. Uklízí do&nbsp;police šanon s&nbsp;nadpisem HAVRANI. Nejnovější založené dokumenty se&nbsp;vztahují k&nbsp;poslední kauze kolem těch nešťastných černých ptáků. Ano, havrani se&nbsp;vrátili. Obsadili staleté lípy a&nbsp;duby na&nbsp;Starém hřbitově. Kolotoč stížností se&nbsp;roztočil nanovo. Trusem znečišťují náhrobky. Neustálým křikem obtěžují obyvatele v&nbsp;okolních ulicích. Pan Varnych zorganizoval sepsání petice a&nbsp;s&nbsp;několika sty podpisy ji&nbsp;donesl na&nbsp;městský úřad a&nbsp;v&nbsp;jedné kopii také na&nbsp;policii. Měl v&nbsp;očích takové blesky nenávisti! Nadstrážmistru Kalichovi z&nbsp;toho tenkrát přeběhl mráz pod košilí. Na&nbsp;radnici bylo tehdy těsně před volbami. Nebo těsně po&nbsp;volbách? Tak nějak. Napjatý městský rozpočet a&nbsp;spory v&nbsp;radě města a&nbsp;kdesi cosi. Zkrátka ve&nbsp;věci „havrani versus občané“ se&nbsp;nic nedělo. A&nbsp;přesně v&nbsp;té době došlo na&nbsp;policii v&nbsp;Novém Městci oznámení o&nbsp;rušení nočního klidu. Ale ne&nbsp;oznámení na&nbsp;havrany. Na&nbsp;neznámého pachatele, který ruší noční klid v&nbsp;Novém Městci. A&nbsp;to tím, že&nbsp;v&nbsp;brzkých ranních hodinách střílí dělobuchy na&nbsp;Starém hřbitově a&nbsp;v&nbsp;přilehlém parku. Ohlušující rány budí občany v&nbsp;okolních bytových domech a&nbsp;vilkách za&nbsp;hřbitovem. Kolik venčících se&nbsp;psů uteklo pánům po&nbsp;těch strašlivých detonacích. Cožpak je&nbsp;to&nbsp;přípustné — odpalovat dělobuchy v&nbsp;noci uprostřed města? A&nbsp;proč?</span></p>
          <p class="chunk" data-nb-ref-number="33" data-nb-words="23" data-nb-chars="156"><span class="idea" data-nb-ref-number="32" id="idea32" data-nb-words="23" data-nb-chars="156">Noční detonace trvaly skoro půl roku. A&nbsp;další stížnosti se&nbsp;vracely ozvěnou. Kdo to&nbsp;děsí občany takovým bombardováním? Kdo nedopřeje klidný odpočinek mrtvým?</span></p>
          <p class="chunk" data-nb-ref-number="34" data-nb-words="35" data-nb-chars="239"><span class="idea" data-nb-ref-number="33" id="idea33" data-nb-words="35" data-nb-chars="239">Případ pro nadstrážmistra Kalicha. Po&nbsp;pár týdnech to&nbsp;bylo zřejmé. Pravidelným odpalováním dělobuchů v&nbsp;nočních a&nbsp;ranních hodinách na&nbsp;Starém hřbitově a&nbsp;v&nbsp;přilehlém parku se&nbsp;neznámý pachatel pokoušel vypudit havrany z&nbsp;jejich nového nocoviště.</span></p>
          <p class="chunk" data-nb-ref-number="35" data-nb-words="104" data-nb-chars="609"><span class="idea" data-nb-ref-number="34" id="idea34" data-nb-words="104" data-nb-chars="609">Letos už&nbsp;se&nbsp;havrani na&nbsp;Starý hřbitov nevrátili. Usadili se&nbsp;na&nbsp;oplocené skládce u&nbsp;Neměřic. Lemují ji&nbsp;vzrostlé stromy. Havrani se&nbsp;živí na&nbsp;okolních polích a&nbsp;na větve těch listnáčů ke&nbsp;skládce se&nbsp;vracejí na&nbsp;noc. Pan Kalich hledí na&nbsp;šanon v&nbsp;polici. HAVRANI. Není už&nbsp;vlastně co&nbsp;řešit. Havrani odtáhli. Ale každé oznámení a&nbsp;započaté šetření se&nbsp;musí nějak uzavřít. A&nbsp;oznámit výsledky těm, kteří dali podnět. Velitel už&nbsp;na&nbsp;to&nbsp;tlačí. A&nbsp;v&nbsp;kauze „Výbuchy na&nbsp;Starém hřbitově“ jsou i&nbsp;škody a&nbsp;újmy na&nbsp;zdraví. Ohluchlí nebo zaběhnutí a&nbsp;ztracení psi. Ale hlavně jedna srdeční příhoda starší paní, způsobená leknutím po&nbsp;výbuchu.</span></p>
          <p class="chunk" data-nb-ref-number="36" data-nb-words="16" data-nb-chars="93"><span class="idea" data-nb-ref-number="35" id="idea35" data-nb-words="16" data-nb-chars="93">Je&nbsp;neděle večer, pan Kalich sedí u&nbsp;kuchyňského stolu a&nbsp;čte si&nbsp;ve&nbsp;velkém přírodovědném atlasu.</span></p>
          <p class="chunk" data-nb-ref-number="37" data-nb-words="35" data-nb-chars="223"><span class="idea" data-nb-ref-number="36" id="idea36" data-nb-words="35" data-nb-chars="223">„Maruš, to&nbsp;je&nbsp;zajímavý, poslouchej. Celková početnost zimujících havranů v&nbsp;České republice byla odhadnuta na&nbsp;dva až&nbsp;čtyři miliony jedinců! A&nbsp;ty hejna, Maruško, co&nbsp;k&nbsp;nám přilítávaj v&nbsp;říjnu, táhnou ze&nbsp;severovýchodu, z&nbsp;Ruska.“</span></p>
          <p class="chunk" data-nb-ref-number="38" data-nb-words="8" data-nb-chars="42"><span class="idea" data-nb-ref-number="37" id="idea37" data-nb-words="8" data-nb-chars="42">„Ale dyť v&nbsp;Městci bejvaj přece celej rok.“</span></p>
          <p class="chunk" data-nb-ref-number="39" data-nb-words="30" data-nb-chars="158"><span class="idea" data-nb-ref-number="38" id="idea38" data-nb-words="30" data-nb-chars="158">„No pozor, to&nbsp;jsou havrani, co&nbsp;tady zahnízdí a&nbsp;na zimu odlétají na&nbsp;jih, až&nbsp;někam do&nbsp;Španělska. A&nbsp;na jejich místo přiletí jiní, ze&nbsp;severu, kde jsou tuhý zimy.“</span></p>
          <p class="chunk" data-nb-ref-number="40" data-nb-words="10" data-nb-chars="60"><span class="idea" data-nb-ref-number="39" id="idea39" data-nb-words="10" data-nb-chars="60">Paní Kalichová žehlí a&nbsp;trochu podrážděně se&nbsp;dívá na&nbsp;manžela.</span></p>
          <p class="chunk" data-nb-ref-number="41" data-nb-words="59" data-nb-chars="355"><span class="idea" data-nb-ref-number="40" id="idea40" data-nb-words="59" data-nb-chars="355">„Poslouchej, Maruš, tady to&nbsp;píšou. Velké kolonie se&nbsp;vyskytují v&nbsp;Českých Budějovicích, kolem Soběslavi a&nbsp;taky na&nbsp;Pardubicku. A&nbsp;v&nbsp;Chrudimi, tam zlikvidovali tisícové hejno… víš, já&nbsp;si&nbsp;to&nbsp;tak obracím pořád v&nbsp;hlavě. Něco na&nbsp;těch havranech je&nbsp;prokletýho. Lidi je&nbsp;nenáviděj a&nbsp;vyháněj z&nbsp;měst. Z&nbsp;toho jsou ty&nbsp;nepříjemnosti, chtěl bych tomu někdy přijít na&nbsp;kloub.“</span></p>
          <p class="chunk" data-nb-ref-number="42" data-nb-words="42" data-nb-chars="228"><span class="idea" data-nb-ref-number="41" id="idea41" data-nb-words="42" data-nb-chars="228">„Tak teď už&nbsp;toho mám dost!“ utrhla se&nbsp;na&nbsp;manžela paní Kalichová, „kdo to&nbsp;má&nbsp;furt poslouchat? Pořád meleš dokola jedno a&nbsp;to samý! Hraješ si&nbsp;tu&nbsp;na&nbsp;detektiva, a&nbsp;přitom to&nbsp;přece ví&nbsp;dávno celej Městec, kdo střílel loni ty&nbsp;dělobuchy!“</span></p>
          <p class="chunk" data-nb-ref-number="43" data-nb-words="14" data-nb-chars="85"><span class="idea" data-nb-ref-number="42" id="idea42" data-nb-words="14" data-nb-chars="85">Pan Kalich svraštil čelo a&nbsp;sundal si&nbsp;brýle, hledí na&nbsp;manželku, která přestala žehlit.</span></p>
          <p class="chunk" data-nb-ref-number="44" data-nb-words="34" data-nb-chars="186"><span class="idea" data-nb-ref-number="43" id="idea43" data-nb-words="34" data-nb-chars="186">„Dyť už&nbsp;si&nbsp;z&nbsp;tebe lidi dělaj srandu, rok a&nbsp;půl jezdíš za&nbsp;havranama autem po&nbsp;polích, sleduješ je&nbsp;dalekohledem. Seš už&nbsp;všem pro smích, prosím tě. Dva roky před důchodem. Máš to&nbsp;zapotřebí?“</span></p>
          <p class="chunk" data-nb-ref-number="45" data-nb-words="15" data-nb-chars="88"><span class="idea" data-nb-ref-number="44" id="idea44" data-nb-words="15" data-nb-chars="88">Pan Kalich zaklapl knihu a&nbsp;dívá se&nbsp;ublíženě stranou, někam do&nbsp;zatažených závěsů na&nbsp;okně.</span></p>
          <p class="chunk" data-nb-ref-number="46" data-nb-words="49" data-nb-chars="296"><span class="idea" data-nb-ref-number="45" id="idea45" data-nb-words="49" data-nb-chars="296">„Já nejsem zase tak blbej,“ říká tichým hlasem. „Já přece taky dávno vím, že&nbsp;to&nbsp;dělal starej Varnych. Věděl jsem, jak ty&nbsp;ptáky nenávidí, pronásledoval je&nbsp;po&nbsp;celým Novým Městci, dokud je&nbsp;odevšad nevypudil. Byl tím úplně posedlej. Ty&nbsp;dělobuchy si&nbsp;nejspíš nanosil domů, když ještě sloužil v&nbsp;armádě.“</span></p>
          <p class="chunk" data-nb-ref-number="47" data-nb-words="19" data-nb-chars="129"><span class="idea" data-nb-ref-number="46" id="idea46" data-nb-words="19" data-nb-chars="129">Paní Kalichová rozpačitě přejíždí prstem po&nbsp;plastové rukojeti žehličky a&nbsp;dívá se, jak se&nbsp;manželovi rozčilením trochu třesou ruce.</span></p>
          <p class="chunk" data-nb-ref-number="48" data-nb-words="78" data-nb-chars="445"><span class="idea" data-nb-ref-number="47" id="idea47" data-nb-words="78" data-nb-chars="445">„Jenže já&nbsp;jsem chtěl vědět, proč to&nbsp;dělá. Co&nbsp;je&nbsp;za&nbsp;tím. Dokážeš to&nbsp;pochopit, že&nbsp;mě&nbsp;to&nbsp;zajímá? To&nbsp;je&nbsp;přece hodně zvláštní věc. Podivnej případ, nebo ne? Já&nbsp;vím, že&nbsp;nejsem žádnej psycholog. Jsem policajt. Takže vyplním kolonky, napíšu do&nbsp;spisu, že&nbsp;je&nbsp;to&nbsp;paragraf ten a&nbsp;ten trestního zákona, výtržnost, nebo je&nbsp;to&nbsp;rušení nočního klidu nebo občanskýho soužití nebo ublížení na&nbsp;zdraví nebo poškozování cizí věci. Ale asi budu vedle jak ta&nbsp;jedle, ne?“</span></p>
          <p class="chunk" data-nb-ref-number="49" data-nb-words="8" data-nb-chars="53"><span class="idea" data-nb-ref-number="48" id="idea48" data-nb-words="8" data-nb-chars="53">Paní Kalichová skládá kapesníky a&nbsp;tváří se&nbsp;zasmušile.</span></p>
          <p class="chunk" data-nb-ref-number="50" data-nb-words="23" data-nb-chars="128"><span class="idea" data-nb-ref-number="49" id="idea49" data-nb-words="23" data-nb-chars="128">„Nakonec tam budu muset něco napsat, jasně že&nbsp;jo. Uzavřít spis. Měla ses se&nbsp;mnou někdy dívat v&nbsp;televizi na&nbsp;<em>Městečko Twin Peaks</em>.“</span></p>
          <p class="chunk" data-nb-ref-number="51" data-nb-words="3" data-nb-chars="17"><span class="idea" data-nb-ref-number="50" id="idea50" data-nb-words="3" data-nb-chars="17">„Nebavilo mě&nbsp;to.“</span></p>
          <p class="chunk" data-nb-ref-number="52" data-nb-words="39" data-nb-chars="215"><span class="idea" data-nb-ref-number="51" id="idea51" data-nb-words="39" data-nb-chars="215">„Agent Cooper taky odhalí vraha Laury Palmerový, samozřejmě. Ale to&nbsp;není všechno, jeho to&nbsp;zajímá ještě dál! Ano, Leland vraždil, ale proč? Vlastně ne&nbsp;on, ale <em>něco</em> v&nbsp;něm vraždilo. Jenže co&nbsp;to&nbsp;je? Co&nbsp;to&nbsp;je, to&nbsp;<em>něco</em>…?“</span></p>
          <p class="chunk" data-nb-ref-number="53" data-nb-words="30" data-nb-chars="181"><span class="idea" data-nb-ref-number="52" id="idea52" data-nb-words="30" data-nb-chars="181">Paní Kalichová mlčí, upřeně sleduje žehličku, jak z&nbsp;ní stoupá pára a&nbsp;pak zdvihne oči k&nbsp;manželovi. Nasadil si&nbsp;zase brýle, hlavu skloněnou nad knihou. V&nbsp;napařovací žehličce to&nbsp;zasyčí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hajicek-11.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>